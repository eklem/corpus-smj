<!DOCTYPE HTML PUBLIC "-//W3C//DTD HTML 4.0 Final//EN">
<html>
<head>
<meta http-equiv="Content-type" content="text/html; charset=utf-8">
<meta name="Keywords" content="Sámi skuvlahistorjá, skuvla, sámegiella, oahpahus">
<meta name="description" content="">
<meta name="Author" content="">
<title>Måvt daroduttem læi mu guovddo mu mannavuođa beivin</title>
<link rel="stylesheet" type="text/css" href="ssh1.css" />
</head>

<body>
<p align=right><a href="fokstad-n.htm"><img src="norflagg.jpg"> På norsk</a></p>
<p align=center>Artihkal girjjis <a href="ssh4-s.htm">Sámi skuvlahistorjá 4</a>
<a href="http://www.davvi.no">Davvi Girji</a> 2010.</a> <p>
<h2>Per Fokstad:</h2>
<h1>Måvt daroduttem læi mu guovddo mu mannavuođa beivin</h1>
<table border=2><tr><td><img src="fokstad-portr.jpg" alt="" width=140><p><b>Per Fokstad</b><br>(Govva: Finmarksbiblioteket)</td>
<td><b>Per Fokstad (1890-1973) lei oahpaheaddji Deanus ja lei su áiggi áŋgireamos sámegiela ja sámi skuvlla bealušteddjiid gaskkas. Su birra muitaluvvo eambbo Ragnhild Ravna artihkkalis <i>Sámi skuvlahistorjá 2</i>-girjjis ja Ragnhild Sandøy artihkkalis dán girjjis. 
<p>	Fokstad lea ieš čállán artihkkaliid sáme- ja dárogillii, main ledje sullii ovttalágán tihttelat ja belohahkii seamma sisdoallu. Dárogillii dat prentejuvvui girjjis Hidle/Otterbech (red): <i>Fornorskningen i Finmarken </i>1917:s. Sámegillii dat almmuhuvvui easkka <i>Goaikkanasat</i>-áigečállagis nr. 1-1978. Doppe dat prentejuvvui Fokstada originála čállinvuogi mielde, ja nu mii dahkat dás nai.</b></td></tr></table><p>

Mu moadde jakkasaš oapategje bargost Sameædnamest ovta giellasægos skuvlagieldast, læ mu buktam dam oaidnet atte okta samemanna i lakkage oažo dam avke su skuvla aigest gå okta dačamanna. Dam diti læm mån šaddam jurdašet maŋas moft daruiduttem dalle læi.
<p>	Davja læ daroduttembargo bokte geččujuvvum dušše dam bællai, mi guoska áigalaš avkai ja doaimatusaide. Hui uccan læ jurdašuvvum moft daroduttem barggo avkota manai bajasgæssimi, mi læ oaiveašše skuvlain, nuftgo maidai læ vajaldattujuvvum atte dat nubbastutta sabmelaža nuft atte su luondoadaldagak æi oažo olles oudaldusa mi gaibbeduvvu jos sån galgga adnet su ællemes avke. Nuftgo dal læ, de šadda su ællemgævatus obba æralakai.
<p>	Ædnag olbmuk læk ožžom sin mannavuođa aigin skuvlain daid buoremus ja šærrademus muittoid. Ædnagak mainašek daid sin likkolæmus ja havskesemus beivid. Muttu ovta Sabmelaža mielast i læk nuft. Akkeden læ su muitost skuvlabæivek mannan.
<p>
<table border=2><tr><td><img src="bonakas172.jpg" alt="" width=400></td><td><b>Bonjákasa skuvla, 1918</b><br>(Govva: Bernt Thomassen / Ulf Jacobsena govvačoakkáldat)</td>
</tr></table><p>


<p> Olmuš muitta burist dam aige go vuostas gærde skuvlai bođi baloin ja arggodagain dievva, nuftgo sabmelaš læ luondost, muttu datteke ravas mielain ja mana vaimoin. Sust læi hallo dorvastet oapatægjai. Mutto dat doaivvo farga časkai: damditi go oapatægje sarnoi vierrogiela mi skajai su bæljai dego gukken eret, ja læi nu amas ja galmas.
<p>	Dat i buktam maidege dorvolašvuođa mana ja oapatægje gaski. Mi satta dam dorvolašvuođa buktet? Aivetassi ædnegiella, jås manast galgga læt baikedovdo skuvlast. Vuoi, man vagjedes ja akkedes bodušak ledje dak vuostas skuvladimok! Buok uvsak orru læmen lokkaduvvum! Maid sarnoi oapatægje? Roaddos læi su suobman, garras ledje su sanek. Dat ucca boduš moivesti su manasielo. Dat šærrades ravas miella sevnjudi.
<p>	Gal olmuš muitta burist dam aige gå skuvlast čokkai ja filpoi dokko deike. Son læi dego soađđasi alde. I gullam son maidege mi addi gulddalam halo. Damditi i morranam goikko oapo maŋŋai. Duššefal ædnegiela bokte morran hallo oapo maŋŋai, ja daggobokte dæivatalla mana vaibmo, miella rappas, oappam miella buolla ja olmuš algga jurdašet. Dastgo vaibmo læ uksa jierbmai ja dattoi juokke olbmust.
<p>	Mutto gal ædne sati du samegiel abes-girjen doallat su girjai alma baggotaga. Dastgo juokke sanest son gulai suottasi. Juokke sanest læi sisdoallo. Mutto go son algi stavvit abesgirje darogillii, de nogai lokkamhallo. Darogiel sanek æi davestam sillui. Lokkam–bittak æi buollatam halo girjai, ja lokkanaŋggervuotta damditi nogai.
<p>	Juokke ođđasist algai læ giellalokkam vaddes barggo, čuvza gierddavašvuođa ala ja gaibed æljo. Gæčadekop moft dat luondo bælest læ. Čalbme oaidna sane. Mutto sadne galgga addejuvvut. Moft dat gævva? Čalmest vulgek gæinok sillui, gosa sadne dolvojuvvu ja addejuvvu, dat gæinok galggek luodasdallujuvvut ja šalkkejuvvut, jos olmuš galgga avke oažžot lokkamest – jos vuoiŋabarggo galgga gæppadet doaimatuvvut lokkam bokte, de galggek dak mađek jalgejuvvut lokkamharjanæme bokte. Mutto olbmust æi læm dak gæinok dolmujuvvum šalkkan lokkama bokte ædnegillii, ja damditi i mattujuvvum samegiella lokkujuvvut avkelakai. Damditi læi samegiela lossad lokkat. Olmuš læi daina lagin dam dilest atte i son mattam darogiela, ige samegiela lokkat addem lakai. Gavdne go vela bahab dille?
<p>
	Mutto fargga oroi olmuš ječas mielast obba olmai. Baikke bagjelgeččujuvvui! Dađemielde go jagek manne ja olmuš šaddai 13–14 jakkasažžan, šaddai bajasgæssembarggo gaččat æmbo skuvla ala. Duođalaš sagak hallujuvvujedje ucceb ja ucceb baikest, ja go ædne algi hallat dai ašši birra mak guske vaibmoi, de datoi olmuš erit gaidat gullamest, daihe son solli æra guvlui. I olmuš sattam sagašguššat dai ášši birra samegillii: dat oroi læmen nu imašlaš ja bođi nu mendo lakka. Manne daggaraš amas dovddo? Damditi go olmuš læi hárjanam gullat daid divras ašši birra vierrogillii, ja uccam addejuvvui.
<p>
Dak čanastagak mak čadnek baike ja mana okti, boatkanaddek dađestaga. Samegiella adnujuvvui su oppatusgiellan, vaikovel ješ i mattam darogiela: hæppad læi sabmelažžan læt: dam legje su daro ganddaguoimek dagjam. Dađimielde son algi fuonašet su nalest ja adnet dam bogustakkan.
<p>	Mutto juokkehaš gutte veha jurdaš dietta atte dak i læk imaš. Go ædnegiella i oappatuvvu mannan, de dat vajaldattujuvvu ja adnu bagjelgæčatussan, ja gutte su ædnegiela, mi læ olmuš nale valdo–oabme, bagjelgæčča, son sæmmast maidai olgušta ja bagjelgæčča su olmuščærdas.
<p>	Ædnag aššek lifči læm æralakkai sust, jos ædnigiella, olmuš–šlajai bassamus oabme, læi adnujuvvut gudnest! Dat stuorra danska værsadakke Grundtvig <a href=#[1]>[1]</a> dæivva aibas riekta gå son dagja: «Ædnegiela siste ælla vanhemi vuoigŋa buolvast bulvi ja dam siste sugat vaibmo». 

<p>
<hr>
<p>
<a name="[1]">[1] <note>Nikolai Frederik Severin Grundtvig (1783–1872), dánska báhppa, girječálli, historihkar, sálbmačálli, álbmotčuvgeheaddji ja politihkar. Norggas son lea eanemus dovddus «álbmotallaskuvlla áhččin». (doaim.)</note><br>
<p>

<hr>
<p align=right><a href="ssh4-s.htm#sisdoallu"> Eará artihkkalat girjjis Sámi skuvlahistorjá 4</a>
<p>
</body></html>
