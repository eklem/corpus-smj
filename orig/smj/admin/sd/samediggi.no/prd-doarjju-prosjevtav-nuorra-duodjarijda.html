<html>
  <body>
    <div class="newsIntroBox">		 				
										<h1>PRD: Doarjju prosjevtav nuorra duodjárijda</h1>
				<div class="introContent"><div class="ezrichtext-field"><p>Sámedikkeráde la juollodam dårjav 100.000 kråvnnåj prosjæktaj Duodji Dreamers Riddu Riđđun.</p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/4/5/1/9/39154-1-nor-NO/Duodji%20Dreamers%20bilde%20av%20ut%C3%B8verne.jpg" alt="Duodji Dreamers bilde av utøverne.jpg"/>
		
				
			<figcaption>
									<div class="ezrichtext-field"><p><em>Duojarat i Duodji Dreamers fra øverst til venstre: Lisa Lyngman Gælok , Niká Pittja, Merethe Kuhmunen, Ove Stødle, Laila Mari Brandsfjell, Sara Inga Utsi Bongo, Milana Sapelnikova, Patric Jonsson, Sandra Márjá West og Anniina Turunen.</em></p>
</div>

													<div class="by">FOTO | Riddu Riđđu pressefoto</div>
							</figcaption>
					
	</figure>

	</div>

</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2018-06-28">28.6.2018</time>, ođasmahtton
					<time datetime="2018-07-02">02.7.2018</time>	
							</p>
		</div>
	
						</div>
    <article class="article">
													<div class="ezrichtext-field"><p>Duodji Dreamers la dájddavuosádus gånnå 10 nuorra duodjára 20 ja 35 jagij gaskan ájádalli duoje birra udnásj ådåájggásasj sebrudagán ja almmavuodan. Vuosádusá tjalmostahttem la guoddelisvuohta. Da 10 duodjára li válljim iesjgeŋga dájddadagov tjoahkkes Sáme Dájddamagasijnas (RDM) arvusmahtátjit ådå dájddadahkuj majt ietja li dahkam. Goappátjagá dago ma li sijáv  arvusmahttám ja ådå dago li oassen vuosádusás.</p>    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/8/5/1/9/39158-1-nor-NO/IMG_E3410.JPG" alt="IMG_E3410.JPG"/>
		
				
			<figcaption>
									<div class="ezrichtext-field"><p>Sámedikkeráde Silje Karine Muotka</p>
</div>

													<div class="by">FOTO | Foto: Åse M.P. Pulk/Sametinget</div>
							</figcaption>
					
	</figure>

	</div>
<p>– Sámedikkeráde vuojnná, prosjækta máhttá liehket rabástahkan duojev tjalmostahtátjit, ja gå la festiválan nav edna guosse, de prosjækta máhttá liehket mielludahtte vájkkudibmen duodjeæládussaj, javllá sámedikkeráde Silje Karine Muotka.</p><p>Duodji Dreamers la aktisasjbarggo Riddu Riđđu, Davvi álbmogiid guovddáš ja Sáme Dájddamagasijna gaskan, ja vuosádus rabáduvvá Riddu Riđđu-festiválan snjilltjamáno 11. biejve. Duodjára oassálassti adjáj aktisasjságastallamij lávvodagá snjilltjamáno 14. Biejve, gånnå tiebmán la mij guoddelisvuohta sijá bargguj duodjesuorgen merkaj, ja man láhkáj duodje máhttá åvddånahteduvvat ja gænna l riektá duojev åvddånahtátjit.</p><p>Adjáj Tråmså fylkasuohkan la prosjevtav merustallam ihkeva vuohkasin ja jur ulmij milta aktisasjbarggosjiehtadusán Sámedikken arvusmahtátjit nuorra duodjárijt rekruttierimij, ja dan vuodon 30 000 kråvnå prosjæktaj juollodam.</p><p>– Mij doajvvop Finnmárko fylkasuohkan aj prosjevtav doarjju, javllá Muotka.</p><p>Jus li gatjálvisá jali ságájdahtátjit, guládalá sámedikkeráde sebrulattjajn Silje Karine Muotka, tel. 98487576.</p>
</div>

											</article>
  </body>
</html>
