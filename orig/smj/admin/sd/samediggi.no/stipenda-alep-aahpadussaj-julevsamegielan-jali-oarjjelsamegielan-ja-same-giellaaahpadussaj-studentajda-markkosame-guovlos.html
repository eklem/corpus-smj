<html>
  <body>
    <div class="newsIntroBox">		 				
								<h1>Stipenda alep åhpadussaj julevsámegielan jali oarjjelsámegielan, ja sáme giellaåhpadussaj studentajda márkkosáme guovlos</h1>
	<div class="textIntro ezrichtext-field"><p>Sámedigge juollot stipendav studentajda gudi alep åhpadusáv julevsámegielan jali oarjjelsámegielan tjadádi, ja studentajda márkkosáme guovlos gudi sáme giellaåhpadusáv tjadádi.</p>
</div>


						</div>
    <article class="article scholarship">
													<div class="alertWrapper">
								<div class="alertMsgBox  w100 clear ">
								    Søknadsfrist: 01.03.2019 23:59
								</div>
															</div>
												<div class="ezrichtext-field"><p><strong>Åhtsåmájggemierre:</strong></p><ul><li>Åhtsåmájggemierre åhpadussaj mij gidágávdan álggá l <strong>snjuktjamáno 1.biejve</strong>.</li><li>Åhtsåmájggemierre åhpadussaj mij tjaktjagávdan álggá l <strong>gålgådismáno 1.biejve</strong>.</li></ul><p><strong>Gudi máhtti stipendav åhtsåt:</strong></p><ul><li>Studenta allaskåvlåjn ja universitiehtajn Vuonan gudi alep åhpadusáv oarjjelsámegiellaj jali julevsámegiellaj tjadádi.</li><li>Studenta márkkosáme guovlos gudi sáme giellaåhpadusáv tjadádi allaskåvlåjn ja universitihetajn Vuonan tjadádi.</li></ul><p><strong>Stipendaj stuorrudagá:</strong></p><ul><li>Mastar- jali bachelorgráda juohkka åhpadusgávdas 15 000 kråvnå</li><li>Binnemusát 30 oahppotjurga åhpadusgávddaj 15 000 kråvnå</li><li>15 ja 29 oahppotjuorgaj gaskan åhpadusgávddaj 10 000 kråvnå</li><li>10 ja 14 oahppotjuorgaj gaskan åhpadusgávddaj 5 000 kråvnå</li></ul><p><strong>Åhtsåmsjiebmá:</strong></p><p>Sámedikke digitála åhtsåmsjiebmá <u>galggá </u>aneduvvat.</p><p><strong>Åhtsåmsjiebmáj åhttsåj gut ij la Vuona álmmukregisstarin:</strong></p><ul><li>Åhttse gut ij la Vuona álmmukregisstarin - hæhttu iesj Sámedikkijn guládallat sierra åhtsåmsjiemáv åttjudittjat.<ul><li><u>Vuollájtjáleduvvam</u> åhtsåmsjiebmá galggá sáddiduvvat <strong>e-påsta baktu åvddåla åhtsåmájggemiere</strong> – gidá åhpadusgávddaj snjuktjamáno 1.biejve ja tjaktja åhpadusgávddaj gålgådismáno 1.biejve.</li></ul></li></ul><p><strong>Duodastusá ma galggi åhtsåmusáv tjuovvot:</strong></p><ul><li>Duodastus jut dån la studænntan åhpadusán masi stipendav åtså, ja galla oahppotjuorgaj åvdås galga eksámav tjadádit.</li><li>Duodastus jut dån la åhpadusgávddadivudav åhpadusgávda åvdås máksám dan åhpadusgávddaj masi åhtsåmus guosská.</li></ul><p><strong>Diededibme:</strong></p><p>Njuolgadusájn stipendajda alep åhpadussaj gávnnuji sierra mærrádusá diededime, dárkastusá, ruoptus máksema ja fámoduhttema hárráj, duola dagu:</p><ul><li>Galggá buvteduvvat duodastusáv tjadádam eksámas gidá åhpadusgávdas åvddåla 01.10.2019</li><li>Galggá buvteduvvat duodastusáv tjadádam eksámas tjaktja åhpadusgávdas åvddåla 01.02.2020</li></ul><p><strong>Eksábmaduodastusá sáddiduvvi: </strong><a href="mailto:samediggi@samediggi.no" title="">samediggi@samediggi.no</a></p><p><strong>Ienep diedo stipenda ævtoj hárrjáj: </strong>Gehtja stipenda njuolgadusájt.</p><p><strong>Guládallamulmutja:</strong> <a href="mailto:anne.marit.triumf@samediggi.no">Anne Marit Triumf</a>, tlf. 78 48 42 11 ja <a href="mailto:siv.marit.romsdal.eira@samediggi.no">Siv Marit R. Eira</a>, tlf. 78 47 40 72</p><p>Elektråvnålasj åhtsåmussjiebmá</p>

    	</div>

					</article>
  </body>
</html>
