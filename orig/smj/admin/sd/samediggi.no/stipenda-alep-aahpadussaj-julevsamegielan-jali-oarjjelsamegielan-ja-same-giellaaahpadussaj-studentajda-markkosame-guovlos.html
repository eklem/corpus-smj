<html>
  <body>
    <div class="newsIntroBox">		 				
								<h1>Stipenda alep åhpadussaj julevsámegielan jali oarjjelsámegielan, ja sáme giellaåhpadussaj studentajda márkkosáme guovlos</h1>
	<div class="textIntro ezrichtext-field"><p>Sámedigge juollot stipendav studentajda gudi alep åhpadusáv julevsámegielan jali oarjjelsámegielan tjadádi, ja studentajda márkkosáme guovlos gudi sáme giellaåhpadusáv tjadádi.</p><p>Korona virusa diehti guhkiduvvo stipenda åhtsåmusájggemierre vuoratjismáno 30. bæjvváj 2020.</p>
</div>


						</div>
    <article class="article scholarship">
													<div class="alertWrapper">
								<div class="alertMsgBox  w100 clear ">
								    Søknadsfrist: 30.04.2020 23:59
								</div>
															</div>
												<div class="ezrichtext-field"><p><strong>Åhtsåmájggemierre:</strong></p><ul><li>Åhtsåmájggemierre åhpadussaj mij gidágávdan álggá l <strong>vuoratjismáno 30. biejve</strong>. </li><li>Åhtsåmájggemierre åhpadussaj mij tjaktjagávdan álggá l <strong>gålgådismáno 1.biejve.</strong></li></ul><p><strong>Gudi máhtti stipendav åhtsåt:</strong></p><ul><li>Studenta allaskåvlåjn ja universitiehtajn Vuonan ma li álmmugin Vuonan registrieriduvvam, ja gudi alep åhpadusáv oarjjelsámegiellaj jali julevsámegiellaj Vuonan jali Svierigis tjadádi.</li><li>Studenta márkkosáme guovlos ma li álmmugin Vuonan registrieriduvvam, ja gudi alep sáme giellaåhpadusáv allaskåvlåjn ja universitiehtajn Vuonan jali Svierigis tjadádi.</li><li>Studenta ma ælla álmmugin registrieriduvvam Vuonan, valla li studenta Vuona allaskåvlåjn ja universitiehtajn vuoroduvvam oahpon.</li></ul><p><strong>Stipendaj stuorrudagá:</strong></p><ul><li>Mastar- jali bachelorgráda juohkka åhpadusgávdas 15 000 kråvnå</li><li>Binnemusát 30 oahppotjukka åhpadusgávddaj 15 000 kråvnå</li><li>15 ja 29 oahppotjuokkaj gaskan åhpadusgávddaj 10 000 kråvnå</li><li>10 ja 14 oahppotjuokkaj gaskan åhpadusgávddaj 5 000 kråvnå</li></ul><p><strong>Åhtsåmsjiebmá:</strong></p><p>Sámedikke digitála åhtsåmsjiebmá galggá aneduvvat.</p><p><strong>Åhtsåmsjiebmáj åhttsåj gut ij la Vuona álmmukregisstarin:</strong></p><ul><li>Åhttse gut ij la Vuona álmmukregisstarin - hæhttu iesj Sámedikkijn guládallat sierra åhtsåmsjiemáv åttjudittjat.<ul><li><u>Vuollájtjáleduvvam </u>åhtsåmsjiebmá galggá sáddiduvvat <strong>e-påsta baktu åvddåla åhtsåmájggemiere</strong> – gidá åhpadusgávddaj vuoratjismáno 1.biejve ja tjaktja åhpadusgávddaj gålgådismáno 1. biejve.</li></ul></li></ul><p><strong>Duodastusá ma galggi åhtsåmusáv tjuovvot:</strong></p><ul><li>Duodastus jut dån la studænntan åhpadusán masi stipendav åtså, ja galla oahppotjuokkaj åvdås galga eksámav tjadádit.</li><li>Duodastus jut dån la åhpadusgávddadivudav åhpadusgávda åvdås máksám dan åhpadusgávddaj masi åhtsåmus guosská.</li></ul><p><strong>Diededibme:</strong></p><p>Njuolgadusájn stipendajda alep åhpadussaj gávnnuji sierra mærrádusá diededime, dárkastusá, ruoptus máksema ja fámoduhttema hárráj, duola dagu:</p><ul><li>Duodastus tjadáduvvam eksámas gidágávdas galggá sáddiduvvat åvddåla 1.biejve gålgådismánon budsjæhttajagen.</li><li>Duodastus tjadáduvvam eksámas tjaktjagávdas galggá sáddiduvvat åvddåla 1.biejve guovvamánon tjuodtjelij budsjæhttajage.</li></ul><p>Eksábmaduodastusá sáddiduvvi <a href="mailto:samediggi@samediggi.no">samediggi@samediggi.no</a></p><p><strong>Ienep diedo stipenda ævtoj hárráj: </strong></p><p>Gehtja stipenda njuolgadusájt.</p><p><strong>Guládallamulmutsj: </strong></p><p><a href="mailto:Anne.Marie.Haetta@samediggi.no" title="">Anne Marie Hætta</a>, tlf. 78 48 42 58</p><p><a href="https://skjema.onacos.no/Sametinget/skjema/SMT146/Sprkstipend_for_hyere_utdanning?lang=5" title="">Elektråvnålasj åhtsåmussjiebmá</a></p>

    	</div>

					</article>
  </body>
</html>
