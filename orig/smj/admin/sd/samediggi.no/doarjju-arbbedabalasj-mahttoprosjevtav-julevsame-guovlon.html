<html>
  <body>
    <div class="newsIntroBox">		 				
										<h1>Doarjju árbbedábálasj máhttoprosjevtav julevsáme guovlon</h1>
				<div class="introContent"><div class="ezrichtext-field"><p><strong>Sámedikkeráde vaddá 150.000 kråvnå doarjjan Grønnåsen skåvllåj Bådådjo suohkanin prosjæktaj nannitjit julevsámegielav hållamgiellan mánáj gaskan Bådådjon, dåjmaj baktu gånnå dættot sáme árbbemáhtov boahtte buolvajda vaddet.</strong></p>
</div>
</div>
	
			<div class="date">
			<p>
				Ođas | 
									Almmuhuvvon <time datetime="2019-05-15">15.5.2019</time>
							</p>
		</div>
	
						</div>
    <article class="article">
													<div class="ezrichtext-field"><p>Ållo mánájda la skåvllå ájnna giellaariedná, mij dahká juhte la ållagasj ájnas mánájda lasedit máhttelisvuodav åvdedittjat sámegielav avtastallamgiellan gaskanisá. Prosjækta dættot sáme njálmálasj subtsastimárbbemáhtov, sámegielav stuvssimgiellan ja duoje vuodoteknihkajt ja duodjetermajt.</p><p>Prosjevta ulmmejuogos li oahppe gejn li sámegielåhpadus Bådådjo suohkanin.</p><p><strong>– Muv mielas la ájnas juhte oahppe oadtju sáme giellaåhpadusáv praktihkalasj bargo baktu. Sæmmi prosjækta vájkkut sáme árbbedábálasj máhtov ienebut skåvlån anátjit, gå máhtto sirdeduvvá vuorrasap ulmutjijs ådå buolvajda duoje ja sáme giellaåhpadusá dættodime, javllá sámedikkeráde Berit Marie E. Eira.</strong></p><p>Sámedikken li doarjjaårnik massta máhttá åhtsåt ja man la rabás åhtsåmájggemierre, mij la hiebaduvvam vuodoskåvlåjda gånnå li oahppe gudi åhpadusáv sámegielajn oadtju. Ulmme dårjajn la doajmmaj biedjat sáme árbbedábálasj máhtov vuodoskåvllåj ja bájkálasj oahppoplánajda.</p><p><a href="https://www.samedigge.no/Daarja-ja-stipenda/Arbbedabalasj-mahttu-vuodoskaavlaan" title="">Ienep diedo doarjjaårniga birra ja doarjjanjuolgadusáj birra</a> </p><p><em>Ságájdahttemij, guládalá sámedikkerádijn <a href="mailto:berit.marie.eira@samediggi.no"> Berit Marie P.E. Eira</a>, +47 913 28 626</em></p>
</div>

											</article>
  </body>
</html>
