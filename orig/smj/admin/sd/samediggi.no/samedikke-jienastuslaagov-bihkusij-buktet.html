<html>
  <body>
    <div class="newsIntroBox">		 				
										<h1>Sámedikke jienastuslågov bihkusij buktet</h1>
				<div class="introContent"><div class="ezrichtext-field"><p>Diedo suohkanijda jienastuslågo bigodime hárráj gasskajagen:</p>
</div>
</div>
	
			</div>
    <article class="article">
													<div class="ezrichtext-field"><p>Njuolgadustjállaga válga Sámediggáj §4 2.lahtasa milta, galggá Sámedikke jienastuslåhko dagáduvvat adjáj dan jage gå li fylkadigge- ja suohkanstivraválga. Dat galggá almulasj gehtjadibmáj biejaduvvat nav guhkás gå máhttelis ja galggá bihko liehket gitta válggabiejve loahppaj.</p><p>Jienastuslåhko jahkáj 2019 juogaduvvá suohkanijda nav ruvva gå gávnnu.  mierredum ájgge jienastuslåhkuj tjáleduvvat la biehtsemáno 30.biejve 2019. Dábálattjat gållå vahkko dat biejves  åvddåla jienastuslåhko la dagáduvvam ja gárves sáddiduvátjit. </p><p>Suohkana sámeválggastivrra diedet ájgev ja bájkev goassa bigoduvvá ja diedet aj máhttelisvuoda ja vuoge birra gájbbedittjat boastovuodajt njuolggit. Dajn suohkanijn gånnå bájkálasj dile hiehpi, máhttá diededibme dagáduvvat njuolgga diededime juohkka aktaj gut la jienastuslåhkuj tjáleduvvam.</p><p>Gájbbádusá njuolggitjit ja ådåstuhtátjit galggi sáddiduvvat dási: Sámedigge, Ávjovárgeaidnu 50, 9730 Kárášjohka-Karasjok, e-poassta <a href="mailto:samediggi@samediggi.no" title="">samediggi@samediggi.no</a>. Gájbbádus galggá liehket tjálalattjat ja tjielggiduvvam.</p>
</div>

											</article>
  </body>
</html>
