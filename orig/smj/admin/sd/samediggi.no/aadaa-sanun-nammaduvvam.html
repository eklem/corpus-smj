<html>
  <body>
    <div class="newsIntroBox">		 				
										<h1>Ådå SáNuN nammaduvvam</h1>
				<div class="introContent"><div class="ezrichtext-field"><p><strong>Sámedikkeráde l nammadam ådå sebrulattjajt Sámedikke nuorajpolitihkalasj nammadussaj (SáNuN), mij galggá doajmmat ájggegávdan 2018-2021.</strong></p>
</div>
</div>
	
			</div>
    <article class="article">
													<div class="ezrichtext-field"><p><strong>Ådå SáNuN sebrulattja:</strong></p><p>Jådediddje Ole Henrik Bjørkmo Lifjell (Nordlánnda), Maja Fjellstrøm (Nuortta-Trøndelága), Stine Ericsson Anti (Lulle-Finnmárkko), Grete Julianne Skum (Alle-Finnmárkko) ja Alfred Mikkel Kuoljok (Nordlánnda)</p><p><strong>Sadjásattja:</strong></p><p>Laara Sparrok (Nordlánnda), Andine Knudtson (Oarjje-Vuodna), Kristine Ballari (Lulle-Finnmárkko), Sajana Olsen (Romsa), Katja Elise Utsi (Nordlánnda)</p><p>Sámedikkeráde nammadij ådå Sámedikke nuorajpolitihkalasj nammadusáv tjåhkanimen Oslos iektu 14.12.17. Oajvvadusá lidjin boahtám NSR:s, Jåhttesáme listas, Åarjel-Saemiej Gïelhas, Barggijbelludagás ja Oalgesbelludagás.</p>    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/4/5/0/8/28054-1-eng-GB/1r%C3%A5det%20%281%29.jpg" alt="1rådet (1).jpg"/>
		
				
			<figcaption>
													<div class="by">FOTO | Sámediggeráđđi/Sametingsrådet (Foto: Kenneth Hætta)</div>
							</figcaption>
					
	</figure>

	</div>
<p>– Mij lip vuodulattjat barggam ja buoremus vuoge milta juohkusij oajvvadusájt vieledam. Gájkka oajvvadiddje juohkusa li oadtjum juogu stuoves jali sadjásasj sebrulattjav, javllá sámedikkeráde Juhána Biera Biret Márjá/Berit Marie P.E. Eira, gut la dat Sámedikkeráden gænna l åvdåsvásstádus SáNuN:aj.</p><p><a href="https://www.samedigge.no/Politihkka2/Samedikke-nuorajpolitihkalasj-juogos-SaNuJ">Sámedikke nuorajpolitihkalasj nammadus (SáNuN)</a> la ásaduvvam buoredittjat sáme nuoraj máhttelisvuodav vájkkudimes Sámedikke politihkav. Nammadus galggá doajmmat guládallamásadussan sáme nuoraj ja Sámedikke gaskan, valla galggá aj liehket guláskuddamásadus ja “dárkestiddjen” Sámedikke gáktuj nuorajássjij aktijvuodan. Dajna vuogijn máhttá SáNuN viehkedit  Sámedikkev hábmedime dikke nuorajprofijlav ja nuorajpolitihkav.</p><p>– Sjaddá oalle suohtas ådå nammadusáv iejvvit ja diedáv sij li vájmmelisá nuoraj ássjij åvdedittjat, javllá Eira.</p><p><strong>Jus li gatjálvisá, guládalá sámedikkerádijn </strong><strong>Juhána Biera Biret Márjá</strong><strong>/Berit Marie P.E. Eira, mob. +47 913 28 626</strong></p><p> </p>
</div>

											</article>
  </body>
</html>
