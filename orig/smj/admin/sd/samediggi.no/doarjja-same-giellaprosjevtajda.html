<html>
  <body>
    <div class="newsIntroBox">		 				
								<h1>Doarjja sáme giellaprosjevtajda</h1>
	<div class="textIntro ezrichtext-field"><p>Ulmme doarjjaårnigijn le juhti álmmugin la máhttelisvuohta oahppat ja åvdedit sámegielav.</p>
</div>


						</div>
    <article class="article scholarship">
												<div class="ezrichtext-field"><p><strong>Rabás åhtsåmájggemierre: </strong>Doarjjaårnigin la rabás åhtsåmájggemierre basádismáno 1. biejve rádjáj.</p><p>Åhtsåmusá maŋenagi giehtadaláduvvi. Ássjegiehtadallam la birrusij guokta máno.</p><p><strong>Dájda máhtá dårjav oadtjot:</strong></p><ul><li>Dahkat jali jårggålit sámegiellaj giellaapplikasjåvnåjt ja spellaj mánájda ja nuorajda.</li><li>Sámegielkursa ållessjattugijda.</li><li>Låhkåm- ja tjállemviehkkeårnik sámegielagijda.</li><li>Vájkkudit Rámádav jårggålimev oarjjel- ja julevsámegielajda.</li><li>Giellaåvddånahttemdoajmmajbiedjama sáme giellaguovdátjijda ma åvddål li ásadimdårjav oadtjum.</li><li>Sáme bájkkenamájt tjoahkkiv ja gaskostibme.</li><li>Báhkogirjijt sáme gielajda dahkat, ållagasj vuoroduvvá digitála. tjoavddusa.</li><li>Terminologijjaprosjevta majna ulmme la ådå termajt ásadit jali boares termajt ælládahttet.</li><li>Vájkkudit jut sáme medijáfálaldagájda, ma li ásaduvvamin, åvddånahttemprosjevta båhti dassátjij gå sjaddi dássedis doarjjaårniga.</li><li>Giellasujttodoajmmajbiedjama ja buorre giellaariená</li><li>Åvdedi málajt vaj giellaressursa ma li guovlon tjoahkkáj máhtti giellaåhpadusá vájkkudit.</li><li>Sámegieldåjma sáme giellavahko 2020 aktijvuodan.</li></ul><p class="MsoListBullet"><strong>Gut máhttá åhtsåt: </strong></p><ul><li class="MsoListBullet">Almulasj ja priváhta organisasjåvnå/institusjåvnå/vidnudagá</li><li class="MsoListBullet">Sáme giellaguovdátja ma njuolgga dårjav Sámedikke budsjehta baktu oadtju e máhte juollodimev dát doarjjaårnigis oadtjot. Svahkastibme la:<ul><li class="MsoListBullet">Sáme giellaguovdátja julev-, oarjjel- ja márkkosáme guovlojn máhtti dårjav vuorodimes åhtsåt “Giellasujttodoajmmajbiedjama ja buorre giellaariená” ja "Åvdedi málajt vaj giellaressursa ma li guovlon tjoahkkáj máhtti giellaåhpadusá vájkkudit".</li></ul></li><li class="MsoListBullet">Giellaguovdátja ma juo li ásadime vuolen ja li dasi dårjav oadtjum, máhtti åhtsåt. Ij vatteduvá doarjja ådå giellaguovdátjij ásadibmáj.</li><li class="MsoListBullet">Vidnudagá, ásadusá ja organisasjåvnå ma dårjav oadtju, hæhttuji liehket tjáledum «Vuona Avtadakregisstarin» (Enhetsregisteret for Norge).</li></ul><p><strong>Náv ednagav máhtá doarjjan oadtjot:</strong></p><ul><li class="MsoListBullet">Dårja mierre la gitta 300 000 kråvnnåj.</li><li class="MsoListBullet">Dårja mierre sámegieldåjmajda sáme giellavahko 2020 aktijvuodan la kr. 40 000 rádjáj.</li></ul><p><strong>Tjuovvovasj tjuovvusa galggi åhtsåmusáv tjuovvot: </strong></p><ul><li class="MsoListBullet">Prosjæktatjielggidus gånnå li tjuovvovasj tjuokka:<ul><li class="MsoListBullet">Prosjevta ájggomus oasseulmij</li><li class="MsoListBullet">Ulmmejuogos</li><li class="MsoListBullet">Åhtsåmusá vuodustibme</li><li class="MsoListBullet">Fágalasj sisadno</li><li class="MsoListBullet">Tjielggidus prosjevta tjadádibmáj aktan åvddånimplánajn ja máhttelis mihttomierij</li><li class="MsoListBullet">Prosjevta tjadádimmáhttelisvuohta/ åvdåsvásstádusárvustallam</li><li class="MsoListBullet">Gåktu prosjækta l vuododam addnij sávadusáj ja sebrudagá dárboj milta</li><li class="MsoListBullet">Tjielggidus gåktu prosjevta vájkkudusá li boahtteájggáj prosjæktaájge maŋŋela</li><li class="MsoListBullet">Tjielggidus gåktu dássádusperspektijvva prosjevtan gåtseduvvá</li><li class="MsoListBullet">Tjielggidus gåktu prosjæktabåhtusa galggi almoduvvat</li><li class="MsoListBullet">Máhttelis aktisasjbarggoguojme</li><li class="MsoListBullet">Li gus máhttelis ietjá ruhtadiddje doarjjaåhtsåmusáv giehtadallam ja juollodav dårjav</li></ul></li><li class="MsoListBullet">Sjiehtadus riektáåmastiddjijn applikasjåvnåjda (guosská åhtsåmijda applikasjåvnåjt hiebadahttet).</li></ul><p><strong>Ietjá gájbbádusá:</strong></p><p>Doarjjaårniga gájbbádusá årnigij li giellaprosjevta njuolgadusájn.</p><p><strong>Guládallamdiedo: </strong><a href="mailto:anne.marit.triumf@samediggi.no">Anne Marit Triumf</a> +47 78 48 42 11 ja <a href="mailto:siv.marit.romsdal.eira@samediggi.no">Siv Marit R. Eira</a> +47 78 47 40 72</p><p><a href="https://skjema.onacos.no/Sametinget/skjema/SMT043/" title="">Elektronisk søknadsskjema</a></p>

    	</div>

					</article>
  </body>
</html>
