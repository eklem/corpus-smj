<html>
  <body>
    <div class="newsIntroBox">		 				
										<h1>PRM: Jane Astrid Juuso Sámedikke giellaarvusmahttembálkáv 2017 oadtju</h1>
				<div class="introContent"><div class="ezrichtext-field"><p><strong>Sámedikke giellaarvusmahttembálkáv oadtju ulmusj guhti ednagit la barggam sámegielav bisodime, nannimin ja åvdedime. Jane Astrid Juuso, Unjárgas, la rahtjam åvdedime sámegiela adnemav ja joarkedimev Unjárga suohkanin. </strong></p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/1/9/3/1/21391-1-eng-GB/DSC_1052.JPG" alt="DSC_1052.JPG"/>
		
					
	</figure>

	</div>

</div>
</div>
	
			</div>
    <article class="article">
													<div class="ezrichtext-field"><p>Juska sámegiella l bæjválasj giellan ållusijda Unjárgan, gåssuk la dætto vuolen sosiála aktijvuodan, gånnå dárogiella l ráddijiddjen. Jane Astrid Juuso bargos baktu jådedime suohkana giellaguovdátjav, Isak Saba guovddáš, sávret la barggam åttjudime sosiála arienájt gånnå sámegiella vuoroduváj. Dát la birástahttám mánájt, nuorajt, ållessjattugijt ja aj vuorrasijt.</p><p><strong>– Jane Astrid Juuso l vájkkudam dasi, Unjárgan la buorre buorre ja vuogas giellaåvddånibme. Sån la bálkáv ánssidam måvtåstuhttemis nuorajt ja vuorrasijt sámegielav dåjmalattjat ságastittjat, javllá </strong><strong>sámediggepresidænnta Vibeke Larsen.</strong></p><h4>Barggam giellaælládahttemin</h4><p>Juuso la aj fágalattjat giellaælládahttemijn barggam dahkamin kursav “Váldáv gielam ruoptus/Jeg tar språket mitt tilbake”, mij dálla aj la anon Svieriga biele Sámen.</p><p><strong>– </strong><strong>Jane Astrid Juuso la tjadádam dakkir prosjevtajt bargonis suohkana giellaguovdátja jådediddjen, valla ietjas sávresvuohta la ednagit vájkkudam ådå giellaaddnijt måvtåstuhttemin ja rekruttierimin, javllá Larsen. </strong></p><p>Bálkká l 50 000 kråvnå ja dájddadiploma mav Sven Niklas Blindh la dahkam.</p><h4>Gudát vuojtte</h4><p>Sáme giellaráde vuododij giellaarvusmahttembálkáv jagen 2000. Dan maŋŋela la Sámedigge giellastivrra ja Sámediggeráde bálkáv vaddám.  </p><p>Åvdep giellaarvusmahttemvuojtte li Æjgátjuogos Divtasvuonas jagen 2000, Giellajuogos Skánijs 2001, Harry Solhaug, Gáivuonas 2002, Sagka Stångberg, Dearnas 2009 ja Iŋgor Ántte Ánte Mihkkal/Ánte Mikkel Gaup, Guovdageainnus jagen 2013.</p><p><strong>Ságájdahtátjit, guládalá sámediggepresidentajn Vibeke Larsen, telefåvnån</strong> <strong>+47 941 30 116</strong><strong>.</strong></p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/5/9/3/1/21395-1-eng-GB/DSC_1045.JPG" alt="DSC_1045.JPG"/>
		
					
	</figure>

	</div>

</div>

											</article>
  </body>
</html>
