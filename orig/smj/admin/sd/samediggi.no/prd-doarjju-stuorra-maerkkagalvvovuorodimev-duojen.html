<html>
  <body>
    <div class="newsIntroBox">		 				
										<h1>PRD: Doarjju stuorra mærkkagálvvovuorodimev duojen </h1>
				<div class="introContent"><div class="ezrichtext-field"><p><strong>Duodjeorganisasjåvnnå Duojáriid Ealáhussearvi sihtá dal duodjáj stuoráp márnánij gå uddni la. Sámedikkeráde l dálla juollodam 895.625 kråvnå rádjáj MIS of Sápmi:j, mærkkagálvvovuorodibmáj duojen. </strong></p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/7/4/0/9/29047-1-eng-GB/Ill.bilde%20duodji%20%28foto%20John%20Osvald%20Gr%C3%B8nmo%2C%20S%C3%A1mediggi%29.jpg" alt="Ill.bilde duodji (foto John Osvald Grønmo, Sámediggi).jpg"/>
		
				
			<figcaption>
													<div class="by">FOTO |  Ill.bilde duodji (foto John Osvald Grønmo, Sámediggi)</div>
							</figcaption>
					
	</figure>

	</div>

</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2017-11-01">01.11.2017</time>, ođasmahtton
					<time datetime="2017-11-03">03.11.2017</time>	
							</p>
		</div>
	
						</div>
    <article class="article">
													<div class="ezrichtext-field"><p>Sámedikken la ulmme, duodje galggá åvddånahteduvvat boahtteájggásasj ja gæssu æládussan sáme guovlon. Akta dajs ájnnasamos ræjdojs duojev åvddånahtátjit la Æládussjiehtadus duodjeæládussaj mij sjiehtadaláduvvá duodjeorganisasjåvnåj ja Sámedikke gaskan.  </p>    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/1/5/0/9/29051-1-eng-GB/37058200633_8f779af38d_z.jpg" alt="37058200633_8f779af38d_z.jpg"/>
		
				
			<figcaption>
													<div class="by">FOTO | Berit Marie P.E. Eira (Foto: Kenneth Hætta)</div>
							</figcaption>
					
	</figure>

	</div>
<h3><strong>Doajvvu buorre åvddånahttemav </strong></h3><p>Æládussjiehtadusán duodjeæládussaj 2017 biele sjiehtadin biedjat 900 000 kråvnå mærkkagálvvoprosjevtajda majt Sámiid Duodji ja Duojáriid Ealáhussearvi máhtti åhtsåt. Sámedikke mielas dát prosjækta máhttá siegen liehket vájkkudime årniga ulmmáj jåvsådittjat.   </p><p><strong>– Mij doajvvop dát luluj buorre åvddånahttem duodjárijda, ja jut dát luluj sijá æládusáv nannit, javllá sámedikkeráde Berit Marie P.E. Eira.</strong></p><p>Uddni ælla ietjá mærkkagálvvoorganisasjåvnå duojen Vuonan. Mærkkagálvvoorganisasjåvnnå galggá dåjmadit márnánahttemav ja vuobddemav válljiduvvam duodjárij åvdås.</p><h3><strong>Duodjuhimes galggá máhttet viessot</strong></h3><p>Ulmme mærkkagálvvovuorodimijn MIS of Sápmi la dahkat mávsánis ja guoddelis vidnudagájt. Dat sihtá javllat duodjára galggi duoje buvtadimes viessot.</p><p>Sæmmi l aj sávaldahka Duojáriid Ealáhussearvis jut mærkkagálvvovuorodibme luluj vájkkudit máhtudakgaskustibmáj sáme kultuvra, viessoma ja viessomuháj birra. Oahpásmahttet sáme duojev ålggobiele márnánijda máhttá dasi vájkkudit.</p><p><strong>– Sámedikkeráden li vuorddemusá åvddånimev tjuovutjit mav mærkkagálvvovuorodibme buktá, javllá Eira.</strong></p><p><strong><strong>Guládalá: Sámedikkeráde</strong> <a href="mailto:berit.marie.eira@samediggi.no%C2%A0">Berit Marie P.E. Eira</a>, mob. +47 913 28 626.</strong></p>
</div>

											</article>
  </body>
</html>
