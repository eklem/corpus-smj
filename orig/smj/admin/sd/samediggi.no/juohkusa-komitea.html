<html>
  <body>
    <div class="newsIntroBox">		 				
										<h1>Juohkusa (komitea) </h1>
				<div class="introContent"><div class="ezrichtext-field"><p>Sámedigge vállji tjuovvovasj 3 fáhkajuohkusa: pládna- ja ruhtadimjuohkusav, bajássjaddam-, hukso- ja oahppojuohkusav ja æládus-ja kulturjuohkusav.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2016-10-05">05.10.2016</time>, ođasmahtton
					<time datetime="2019-01-30">30.1.2019</time>	
							</p>
		</div>
	
						</div>
    <article class="article">
													<div class="ezrichtext-field"><p>Fáhkajuohkusijn galggi gájka sámediggeájrrasa liehket. Juohkusijda galggi válljiduvvat jådediddjev ja sadjásasj jådediddjev. Gå jådediddje válljiduvvá ieneplågo ájrrasij gaskan, de válljiduvvá sadjásasj jådediddje unneplågo ájrrasij gaskan. </p><p>Fáhkajuohkusa åvddajbukti oajvvadusájt ållestjåhkanibmáj dakkár ássjijn majt ållestjåhkanimnjunnjutja juohkusijda sáddi. Juohkka ássjen juohkusa åssjejådediddjev vállji. </p><p>Fáhkajuogostjåhkanime dåladuvvi ållestjåhkanimij åvddåla. </p><p>Sámedikken li tjuovvovasj fáhkajuohkusa:</p>

    	<div class="embed">
		<a href="/Politihkka2/Juohkusa-komitea/Pladna-ja-ruhtadimjuogos">Pládna- ja ruhtadimjuogos</a>
	</div>



    	<div class="embed">
		<a href="/Politihkka2/Juohkusa-komitea/Bajassjaddam-hukso-ja-oahppojuogos">Bajássjaddam-, hukso- ja oahppojuogos</a>
	</div>



    	<div class="embed">
		<a href="/Politihkka2/Juohkusa-komitea/AEladus-ja-kulturjuogos">Æládus- ja kulturjuogos</a>
	</div>

<p> </p><p>Lassen fáhkajuohkusijda li Sámedikken aj <strong>dárkestimjuogos </strong>ja <strong>válggajuogos</strong>.</p>

    	<div class="embed">
		<a href="/Politihkka2/Juohkusa-komitea/Darkastusjuogos-baerrajgaehttjamkomitea">Dárkastusjuogos (bærrájgæhttjamkomitea)</a>
	</div>

<p>Dárkestimjuogos galggá doajmmat parlamentárálasj dárkastiddjen ja dárkestit ásadusájt ma ruhtaduvvi Sámedikke budsjehta baktu. Dát merkaj adjáj Sámedikke jahkeruhtalågov ja rijkarevisjåvnå máhttelis tsuojggidusájt dárkestit. Juogos máhttá tjadádit dav dárkestimev Sámedikke háldadusáv mij sijá mielas la dárbulasj.<br/>Dajn ássjijn majt Dárkestimjuogos giehtadallá, sij åvddånbikti mærrádusárvvalusádisá njuolgga Sámedikke ållestjåhkanibmáj, juogu sierra ássjen jali juohkusa jahkediedádusá baktu. </p>

    	<div class="embed">
		<a href="/Politihkka2/Juohkusa-komitea/Valggajuogos">Válggajuogos</a>
	</div>

<p>Válggajugos giehtadallá ássjijt majn Sámedikke ållestjåhkanibme galggá åvdåstiddjijt válljit ásadusájda sisbiele ja ålgusjbiele Sámedikke vuogádaga. Juohkusa barggon la gárvedit ja giehtadallat ássjijt majt ållestjåhkanibme l juohkusij sáddim ja åvdedit mærrádusárvvalusáv ållestjåhkanibmáj. </p>
</div>

											</article>
  </body>
</html>
