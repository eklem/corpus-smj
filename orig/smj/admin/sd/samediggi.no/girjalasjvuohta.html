<html>
  <body>
    <div class="newsIntroBox">		 				
								<h1>Girjálasjvuohta</h1>
	<div class="textIntro ezrichtext-field"><p>Sáme girjálasjvuoda årnik åhtsåmusá vuodon doarjju sáme girjálasjvuodav, tjáppa- ja fáhkagirjálasjvuodaprosjevtajt ma vidnudagájs åvdeduvvi.</p>
</div>


						</div>
    <article class="article scholarship">
													<div class="alertWrapper">
								<div class="alertMsgBox  w100 clear ">
								    Søknadsfrist: 01.03.2020 23:59
								</div>
															</div>
												<div class="ezrichtext-field"><p>Åhtsåmájggemierre: 01.03.20, 01.10.20</p><p class="MsoNoSpacing"><strong>Ulmme doarjjaårnigij:</strong></p><ul><li>Buorre girjálasjvuoda kvalitiehtajn gávnnuji sábmáj</li></ul><p>Sáme girjálasjvuoda doarjjaårnik doarjju sáme girjálasjvuodav, goappátjagá tjáppa- ja fáhkagirjálasjvuoda prosjevtajt ma dåjmadagájs åvdeduvvi. Åhtsåmusá merustaláduvvi moatte guoskavasj berustime hárráj.   </p><p class="MsoNoSpacing"><strong>Årniga doarjjaoadtjo:</strong></p><ul><li>Dåjmadagá</li><li>Dåjmadagá, institusjåvnå ja organisasjåvnå ma dårjav oadtju hæhttu liehket tjáledum Vuona Avtadakregisstarin.</li></ul><p class="MsoNoSpacing">Almmudagájn/dåjmadagájn ma oadtju njuolgga dårjav almmudakdoarjjan Sámedikke budsjehta baktu ij la rievtesvuohta dårjav oadtjot dán doarjjaårniga baktu mij åhtsåmusáv gájbbet. Ålggorijkalasj dåjmadagá tjáledum Vuonan e dårjav oattjo (NUF).</p><p class="MsoNoSpacing"><strong>Máhttelis la dårjav åhtsåt tjuovvovasj dåjmajda:</strong></p><ul><li>Tjáppagirjálasjvuohtaj álggogiehtatjállagijn sábmáj</li><li class="Default">Fáhkagirjálasjvuohtaj álggogiehtatjállagijn sábmáj</li><li class="Default">Girjálasjvuodav mánájda ja nuorajda sábmáj jårggålittjat</li><li class="Default">Digitála almodusá sábmáj tjáppagirjálasjvuoda suorgen  </li></ul><p>Ienep diedo merustallamnjuolgadusáj hárráj - gehtja åhtsåmsjiemáv ja årniga njuolgadusájt.</p><p class="MsoNoSpacing"><strong>Gájbbádus åhtsåmusá sisadnuj ja hábmáj:</strong></p><ul><li>Åhtsåmus galggá tjáleduvvat Sámedikke åhtsåmsjiebmáj.</li><li>Åhtsåmusá ma e åhtsåmævtojt dievde hilgoduvvi.   </li><li>Doarjjaoadtjon galggá dássádus- ja moattebelakvuodaperspektijvva ietjas bargon, dievnastusán ja buktagijn.</li><li>Budsjæhtta mij vuoset gållomerustallamijt ja ruhtadimplánav.</li><li>Sujna guhti åhtsåmusáv vuollájtjállá hæhttu liehket fábmodus institusjåvnåv vælggogissan dahkat.</li><li>Jus åhttse dårjav oadtju galggá diededuvvat jut Sámedigge l  dåjmav/prosjevtav doarjjum.</li></ul><p><strong>Giehtadallamájgge: </strong></p><p>Åhttse máhttá vásstádusáv åhtsåmussaj vuorddet 3 máno maŋŋela gå mij lip åhtsåmusáv oadtjum, gehtja háldadimlága § 11. Båddåsasj diedádus háldadimássjijn sáddiduvvá maŋemusát máno maŋŋela gå mij lip åhtsåmusáv oadtjum.</p><p><strong>Guládallamdiedo:</strong></p><p><a href="mailto:Emma.Margret.Skaden@samediggi.no">Emma Margret Skåden</a>, 78 47 41 01, <a href="mailto:Silja.Somby@samediggi.no">Silja Somby</a>, 78 48 42 30, <a href="mailto:johan.matteus.triumf@samediggi.no">Johan Matteus Triumf</a>, 78 48 42 81</p><p><a href="https://e-skjema.no/sametinget/skjema/SMT010/%20" title="">Åhtsåsjiebmá</a></p>

    	</div>

					</article>
  </body>
</html>
