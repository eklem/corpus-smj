<html>
  <body>
    <div class="newsIntroBox">		 				
										<h1>GÅLLEGIELLA- Nuorttarijkaj sáme giellaguddnebálkká juogeduvvá tjavtjan 2018</h1>
				<div class="introContent"><div class="ezrichtext-field"><p>GÅLLEGIELLA- Nuorttarijkaj sáme giellaguddnebálkká juogeduvvá gávtsát bále tjavtjan 2018, sámeministarij ja sámedikkepresidentaj jahkásasj tjåhkanimen basádismáno Oslon.</p>
</div>
</div>
	
			</div>
    <article class="article">
													<div class="ezrichtext-field"><p>Giellaguddnebálkká juogeduvvá aktugattjajda jali organisasjåvnåjda Vuonan, Svierigin, Suoman jali Gárjjelin sámegielajt åvddånahtátjit.</p><p>Gållegiella- Nuorttarijkaj sáme giellaguddnebálkká l ásaduvvam sámeministarijs ja sámedikkepresidentajs Vuonan, Svierigin ja Suoman. Guddnebálkká juogeduvvá fert nuppát jage, vuostasj bále jagen 2004. Guddnebálkká stuorrudak le 15 000 euro. </p><h3>Giellaguddnebálkká ulmme</h3><p>Giellaguddnebálkká ulmme l sámegielajt åvddånahttet ja várjjalit Vuonan, Svierigin, Suoman ja Gárjjelin.</p><h3>Gut máhttá giellaguddnebálkáv oadtjot?</h3><p>Giellaguddnebálkká juogeduvvá aktugattjajda, juohkusijda, organisasjåvnåjda, siebrijda ja institusjåvnåjda gudi li árvostahttám sámegielav/sámegielajt tjálalattjat, njálmálattjat jali ietjá láhkáj. Gájklágátja álggaga ma åvddånahtti gielav vieleduvvi. Guddnebálkká máhttá juogeduvvat guoktásij.  </p><h3>Oajvvada åhttsev!</h3><p>Viesádijt, organisasjåvnåjt, institusjåvnåjt ja fábmudagájt Vuonan, Svierigin, Suoman ja Gárjjelin máhtti nammadit åhttsev giellaguddnebálkkáj 2018. Buvte tjálalasj oajvvadusáv vuojtten ja tjálalasj tjielggidusájn 2 biele.</p><p><strong>Sáddi oajvvadusáv åvddål ragátmáno 9. biejve 2018. Diededibme rájaduvvá árvustallamrádáj: </strong></p><p style="text-align:center;">Gollegiella - bedømningskomiteen  <br/>SAMI, Kommunal- og moderniseringsdepartementet,<br/>Postboks 8112 Dep, 0032 Oslo, Norway<br/>Tel: +47 22 24 68 46<br/>e-mail: <a href="mailto:postmottak@kmd.dep.no" title="">postmottak@kmd.dep.no</a></p><p class="MsoNoSpacing" style="text-align:center;"> </p>
</div>

											</article>
  </body>
</html>
