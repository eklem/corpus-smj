<html>
  <body>
    <div class="newsIntroBox">		 				
										<h1>Oajvvada skåvlåjt Benjaminbálkkáj!</h1>
				<div class="introContent"><div class="ezrichtext-field"><p>Diedá gus skåvlåjt ma buoragit rasisma ja badjelgæhttjama vuosstáj barggi? Oajvvada dajt Benjaminbálkkáj! Gájka bessi oajvvadusájt sáddit, ájggemierre l gålgådismáno 1.biejve.</p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/7/7/9/9/39977-1-nor-NO/Uten%20navn.png" alt="Uten navn.png"/>
		
				
			<figcaption>
									<div class="ezrichtext-field"><p>Byste av Benjamin</p>
</div>

													<div class="by">FOTO | Foto: HL-senteret</div>
							</figcaption>
					
	</figure>

	</div>

</div>
</div>
	
			</div>
    <article class="article">
													<div class="ezrichtext-field"><p>Benjaminbálkká l skåvllåbálkká, ja guoddá Benjamin Hermansena namáv guhti gådduj Holmlian jagen 2001. Sivvan suv gåddet lij rasissma. Skåvlå ma bálkáv oadtju dåjmalattjat rasisma vuosstáj barggi ja aj gájkka nuppástime guottoj ja dagoj vuosstáj.</p><p>Dán rádjáj la akta skåvllå Nuortta-Vuonan bálkáv vuojttám, Vuotnasiida (Sjøvegan) skåvllå jagen 2015. Vuorjját háldadus oajvvadusájt nuorttalamos rijkaguovlos oadtju.</p><p>Moattes usjudalli, barggo rasisma vuosstáj guosská gåktu unneplågooahppe ietjasa skåvlån dåmaduvvi, ja dajnas juhti skåvlåjn gånnå ælla unneplågooahppe e máhte buoragit rasisma vuosstáj barggat. Ij la dat nav. Barggo rasisma ja nuppástime vuosstáj la åvdemusát miellaguottoj barggat. Vuojttoskåvllå hásstalusájt rasisma gáktuj duodaj válldá, ja dahká bargov rasisma vuosstáj oassen ietjas skåvllåárggabiejves.</p><p>Sámedikken la ájras Benjaminbálká juryan, manna ietján li Marit Hermansen (åhpadiddje ja Benjamina ieddne), Holocaustguovdásj, Dássádus –ja nuppástimoahttse, Antirasistisk senter, Åhpaduslihtto, Æjgátnammadus vuodoskåvlåjda ja Oahppijorganisasjåvnnå.</p><p>Bálkkájuohkem la jahkásasj mujttádahttema aktavuodan rijkajgasskasasj Holocaustbæjvváj. Åhpadusministar bálkáv gálggi, ja vuojttoskåvllå oadtju 250 000 kråvnå.</p><p>Oajvvada skåvlåjt Benjaminbálkkáj åvddåla gålgådismáno 1. biejve.</p><p>Lågå ienebuv: <a href="https://benjaminprisen.no/" title="">https://benjaminprisen.no/</a></p><p> </p>
</div>

											</article>
  </body>
</html>
