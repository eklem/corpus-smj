<html>
  <body>
    <div class="newsIntroBox">		 				
										<h1>Rijkajgasskasasj álggoálmmukgielaj jahke  – IYIL 2019</h1>
				<div class="introContent"><div class="ezrichtext-field"><p>Aktidum Nasjåvnå (AN) mierredin jagen 2016 juhte 2019 la rijkajgasskasasj álggoálmmukgielaj jahken. UNESCO la njunnjutjin bargon IYIL 2019:ajn.</p>
</div>
</div>
	
			</div>
    <article class="article">
													<div class="ezrichtext-field"><p>Vuododuvvam la njunnjusjjuohkusav IYIL 2019:aj gånnå d.d. gájka gietjav álggoálmmukguovlo aj daj stáhta ájrastuhteduvvi. Sámedikkepresidænnta Aili Keskitalo la álggoálmmukåvdåstiddje  Arktalasj guovlos, ja la aj njunnjusjjuohkusin.</p><p>Ulmme álggoálmmukgielaj jagijn la álggoálmmukgielaj dilijt tjalmostahttet ja åvdedit. Værálda birrusij 7000 gielajs, la máhttelis moadda tuvsána gáhtu ja edna giella li  juo gáhtum. </p><p>Álggoálmmukgiela li sierralágásj rasjes dilen. Bájkoj 2680 giela li ájteduvvam giellan. UNESCO listan ájteduvvam gielaj, sáme giela aneduvvi ájteduvvam jali alvosláhkáj ájteduvvam giellan:</p><ul><li>Nuorttasámegiella l ájteduvvam giellan</li><li>Julev-, giellda-, oarjjel-, Anár- ja gålldåsámegiella li duodaj ájteduvvam giellan</li><li>Tárjje-, Ubbmem- ja bihtámsámegiela li tjierggis ájteduvvam giellan</li></ul><p>Duodden áhkkel- ja kemisámegiella aneduvvi gáhtum giellan UNESCO giellalistan.</p><p>Rijkajgasskasasj álggoálmmukgielaj jage baktu galggi álggoálmmukgiela tjalmostahteduvvat vidá oajvvesuorge baktu:</p><ul><li>Ienep dádjadusáv, såbadallambargov, ja rijkajgasskasasj aktisasjbargov iesjgeŋga berustiddjij gaskan.</li><li>Ásadit buorre vidjurijt máhtudagáv juogadittjat ja gaskostittjat, ma álggoálmmugijt vieledi.</li><li>Álggoálmmukgielajt ieneplågogielajda sebrudahttet ja sebrudahttet álggoálmmukgielajt nasjåvnålasj politihkkaj, nasjåvnålasj strategiplánajda ja njuolgadusájda.</li><li>Láhtjet dilev máhtukvuodav ásadime </li><li>Sjaddama ja åvddånahttema ådå máhtudagá baktu</li></ul><p>Lågå ienebuv rijkajgasskasasj álggoálmmukgielaj jage birra dán næhttabielen: <a href="https://en.iyil2019.org/">https://en.iyil2019.org/</a></p><p>Danna ienep diedojt gávna ja aj kártav mij vuoset ásadusájt tjanádum IYIL 2019:aj.</p>
</div>

											</article>
  </body>
</html>
