<html>
  <body>
    <div class="newsIntroBox">		 				
										<h1>Sámedikkeráde l ådå vuorrasijrádev nammadam</h1>
				<div class="introContent"><div class="ezrichtext-field"><p><strong>Sámedikkeráde l ådå vuorrasijrádev nammadam. – Buorre ájrasjuohko le sjiervij, geografijja ja stádasámij gáktuj, ja guokta stuoves ájrrasa gudi ådåsis válljiduvájga, javllá sámedikkeráde Juhána Biera Biret Márjá/Berit Marie P.E. Eira.</strong></p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2017-12-19">19.12.2017</time>, ođasmahtton
					<time datetime="2018-02-15">15.2.2018</time>	
							</p>
		</div>
	
						</div>
    <article class="article">
													<div class="ezrichtext-field"><p>Eiran li stuorra vuorddemusá rádáj.</p><p>– Mån diedáv åvdep ráde lij buossje, ja jáhkáv dát ådå ráde sæmmilágátjijn sjaddá.</p><p><a href="https://www.samedigge.no/Politihkka2/Samedikke-vuorrasijrade">Sámedikke vuorrasijráde</a> l rádevadde orgádna Sámedikkerádáj ja galggá viehkedit Sámedikkev hábmedime Sámedikke vuorrasijpolitihkav. Vuorrasijráde máhttá aj ássjijt bajedit Sámedikkerádáj ietjas berustime duogen.</p><p>– Åbbå ájnas la sáme sebrudahkaj gå Sámedikken la vuorrasijráde, gå mijá vuorrasa li midjij stuorra resurssan mij guosská árbbediedojt vattátjit, histåvrålasj diedojda ja ållagasj mij guosská buorre varresvuodadievnastusájda vuorrasap sámijda, javllá Eira.</p><p>Gájkka lista ma li oajvvadusájt buktám li oadtjum juogu stuoves ájrrasav jali sadjásasj ájrrasav. Sadjásasj ájrrasa li maŋŋálakkoj. Dat sihtá javllat, ælla persåvnålasj sadjásattja. Dajna la álkkep sadjásattjajt tjåhkanibmáj åttjudit jus stuoves ájrrasa e máhte boahtet.</p><p><strong>Sebrulattja:</strong></p><p>Jådediddje: Julie Eira, Guovdageaidnu, Alle-Finnmárkko<br/>Ester Fjellheim, Sálašvággi, Tråmsså<br/>Ingolf Kvandahl, Bálák, Nordlánnda<br/>Lars N. Bransfjell, Brekkebygd, Trøndeláhka<br/>Berit Ellen Nikkinen Varsi, Kárašjohka, Lulle-Finnmárkko</p><p><strong>Sadjásasj sebrulattja:</strong></p><p>Ingrid Jåma, Oslo, Oarjje-Vuodna<br/>Laila Somby Sandvik, Kárašjohka, Lulle-Finnmárkko<br/>Inge Andersen, Lådik  Nordlánnda<br/>Jarl Even Roska, Unjárga, Alle-Finnmárkko<br/>Hans Eriksen, Deatnu, Lulle-Finnmárkko</p><p><strong>Jus li gatjálvisá, guládalá sámediggerádijn Berit Marie P.E. Eira, mob. +47 913 28 626.</strong></p><p><a href="https://www.flickr.com/photos/samediggi/albums/72157687389005730">Gåvå</a></p>
</div>

											</article>
  </body>
</html>
