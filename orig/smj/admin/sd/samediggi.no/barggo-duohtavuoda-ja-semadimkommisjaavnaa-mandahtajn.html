<html>
  <body>
    <div class="newsIntroBox">		 				
										<h1>Barggo Duohtavuoda- ja semadimkommisjåvnå mandáhtajn</h1>
				<div class="introContent"><div class="ezrichtext-field"><p>Sámedigge la oadtjum barggon javllamusáv Stuorradiggáj buktet Duohtavuoda- ja semadimkommisjåvnå mandáhta birra.</p><p> </p>
</div>
</div>
	
			</div>
    <article class="article">
													<div class="ezrichtext-field"><p>Danen lip ásadip rabás tjåhkanimijt moatten sajen Sámen, ja dujsta sihtam javllamusájt dán bargguj. Dálla hábbmigoahtá Sámedigge javllamusáv, mij galggá giehtadaláduvvat Sámedikke ållestjåhkanimes.</p><p>Dakkir kommisjåvnnå mij luluj ájnnasin ja luluj buorre sajev oadtjot sebrudagán luluj ræjddon liehket miellaguottojt rievddadime. Danen la ájnas gávnnat guhtimusj sebrudaksuorgijda kommisjåvnnå barggo galggá guosskat.</p><p>Sámedigge diehtá, sáme álmmuk la gillam stáhtalasj dárojduhttempolitihka diehti, mij vibáj ienep gå 100 jage. Edna sábme vilá dárojduhttema hávijt guoddi, ájnegis ulmutjin ja sebrudahkan. Ájnas oasse semadimes la aktisasj dádjadibme histåvrås, mij lij duohtavuohtan ja mij lij vierrevuohtan åvdep ájge, ma ihkap vilá li vájkkudime, ja aj gåvåjn histåvrå nievres bielijs badjelgæhttjamis ja vierredagojs vijddásasj ja guhkesájggásasj vájkkudimij. Dievalasj semadibme la gássjel åttjudit åvddåla duohtavuohta l sajenis ja duodastuvvam nav guhkás gå máhttelis, ja åvddåla oajválattja ja álmmuk duodaj li buojkkám mij la dáhpáduvvam ja makkir vájkkudimijt åvdep politihkka la maŋep buolvajda buktám.</p><p>Ulmme luluj snivva guoradallam mij doajmmá tjårggisvuohtan tjuovvo dåjmajda. Semadimbargo aktijvuodan la ájnas juhti sij gudi iesjgeŋgaláhkáj li vásedam ja gillam  dárojduhttemav oadtju máhttelisvuodav ietjasa subttsasijt subtsastit. Kommisjåvnån la sáhka ådå máhtudagáv ásadit ja máhttogaskostimev mij dahká juhti l máhttelis udnásj sebrudagáv Vuonan dádjadit.  </p><p> </p><p>Lågå aj: <a href="https://innsyn.onacos.no/sametinget/postliste/norsk/wfdocument.ashx?journalpostid=2018009685&amp;dokid=790558&amp;versjon=1&amp;variant=A&amp;">Første utkast til mandat for kommisjonen som skal se å fornorskingspolitikken overfor samer og kvener/norskfinner om dens konsekvenser </a></p><p>Lågå aj: <a href="https://www.stortinget.no/no/Saker-og-publikasjoner/Vedtak/Vedtak/Sak/?p=67518">Stuorradikke mærrádus duohtavuoda- ja semadimkommisjåvnå birra</a></p><p>Lågå aj: <a href="https://www.samediggi.no/Samedikki-birra2/Arkiiva-aigodat-2016-2017/Odasarkiiva/Samediggi-doarju-duohtavuoda-ja-soabadeami-kommisuvnna">Sámedigge duohtavuoda- ja semadimkommisjåvnåv doarjju</a></p><p>Lågå aj: <a href="https://www.samedigge.no/AAdaasa/Kronihkka-AAlos-vila-moatte-buolvaj-ja-iehtjasa-laassaa-naadijt-guoddi">Kronihkka: Ålos vilá moatte buolvaj ja ietjasa låsså nådijt guoddi</a></p><p><strong>Sámedigge l dållam rabás tjåhkanimijt dáppe:</strong></p><p>Guovvamáno 12. b., kl. 18.00, Ä´vv Saa’mi Mu’zei, Njávdán<br/>Guovvamáno 13. b., kl. 18.00, Várjjat Sámi Musea, Vuonnabahta<br/>Guovvamáno 15. b., kl. 18.00, Álttá Sámi Giellaguovddáš, Áltá<br/>Guovvamáno 21. b., kl. 19.00, Gjenreisningsmuseet, Hámmárfeasta<br/>Guovvamáno 22. b., kl. 18.00, Davvi álbmogiid guovddáš, Gáivuotna<br/>Snjuktjamáno 1. b., kl. 19.00, Sámi Viessu, Oslo<br/>Snuktjamáno 5. b., kl. 18.00, Sámiid Vuorká-Dávvirat, Kárášjohka<br/>Snuktjamáno 12. b., kl. 18.00, Rádeviesso suohkanstivrralanján, Romsa<br/>Snuktjamáno 20. b. kl. 18.00, Várdobáiki, Evenášši<br/>Snuktjamáno 21. b. kl. 18.00, Árran julevsáme guovdásj, Divtasvuodna<br/>Snuktjamáno 22. b., kl. 18.00, Sámi giella- ja kulturguovddáš, Porsáŋgu<br/>Vuoratjismáno 3. b., kl. 18.00, LES-viesso, Guovdageaidnu<br/>Vuoratjismáno 9. b., kl. 18.00, Fjellkysten Gjestehus, Loabát<br/>Vuoratjismáno 12. b., kl. 18.00, Stormen girjjevuorkká, Bådåddjo<br/>Vuoratjismáno 16. b., kl. 16.00, Saemien Sijte, Snåase<br/>Vuoratjismáno 17. b., kl. 18.00 Hotel Nordkyn, Gilivuonan, Davvesijdan<br/>Vuoratjismáno 24. b., kl. 18.00, Aajege Saemien gïele- jïh maahtoejarnge, Röörose<br/>Vuoratjismáno 25. b., kl. 18.00, Best Western Plus Hotel Bakeriet, Tråante</p>
</div>

											</article>
  </body>
</html>
