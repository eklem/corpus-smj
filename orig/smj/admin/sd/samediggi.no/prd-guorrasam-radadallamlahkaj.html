<html>
  <body>
    <div class="newsIntroBox">		 				
										<h1>PRD: Guorrasam rádádallamláhkaj</h1>
				<div class="introContent"><div class="ezrichtext-field"><p>Sámedigge ja ráddidus li guorrasam láhkanjuolgadusáj gáktuj rádádallamijda ådå kapihttalin sámelágan.</p>
</div>
</div>
	
			<div class="date">
			<p>
				Ođas | 
									Almmuhuvvon <time datetime="2018-05-14">14.5.2018</time>
							</p>
		</div>
	
						</div>
    <article class="article">
													<div class="ezrichtext-field"><p>Láhkaoajvvadus joarket ienemusájt rádádallamvuogijt ma mierreduvvin 2005 ja la gåtsedibmen oajvvadusás Sámeriektájuohkusis, mij lij guláskuddamin gidán 2009.</p>    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/5/2/7/9/29725-1-eng-GB/37058259423_77c4360cd8_z.jpg" alt="37058259423_77c4360cd8_z.jpg"/>
		
				
			<figcaption>
													<div class="by">FOTO | Aili Keskitalo (Foto: Kenneth Hætta)</div>
							</figcaption>
					
	</figure>

	</div>
<p>- Mij lip dálla vuododam buorep tjielgasvuodav man láhkáj avtav dajs ájnnasamos ræjdojs sámepolitihkan galggá aneduvvat. Rádádallamnjuolgadusá tjårggi juhti Sámedigge ja ietjá njuolgga guosske sáme berustiddje oassálassti guorrasittjat mærrádusájn ma midjij ednagit merkahi. Njuolgadusá li ájnnasa vaj Sámedigge ja aj ietjá sáme berustiddje bessi siegen liehket hábbmimin ja mierredime boahtteájge ævtojt sáme giela, kultuvra, æládusáj ja sebrudakiellemij gáktuj, javllá sámedikkepresidænnta Aili Keskitalo.</p><p>Rádádallamvælggogisvuohta suohkanijda ja fylkasuohkanijda tjanáduvvá láhkaj vaj látjeduvvá iesjgeŋgalágásj vuogijda rádádallamvælggogisvuodav bærrájgåtsåtjit, vuododuvvam dan dádjadusá nanna, stuorra sieradusá li suohkanij gaskan, stuorrudagá, máhtudagá ja oassálasstemvuogij gáktuj sáme berustiddjijs.</p><p>- Gå suohkanij ja fylkasuohkanij rádádallamvælggogisvuodajt lága baktu mierreduvvi, nanniduvvá aj vuodov aktisasjbargguj sáme berustiddjij, suohkanij ja fylkasuohkanij gaskan. Láhka láhtjá dilev vaj dát rádádallamvælggogisvuohta máhttá iesjgeŋgaláhkáj bærrájgåtseduvvat, ja dajnas li mujna vuorddemusá buorre prosessajda dán gáktuj, buoremussan bájkálasj, guovlo ja sáme sebrudakåvddånahttemij, javllá Keskitalo.</p><p>Sámedikkeráde oajvvadusáv Sámedikke ållestjåhkanibmáj åvddåjbuktá miededimgiehtadallamij, åvddåla ráddidus proposisjåvnåv Stuorradiggáj åvdet.</p><p><em>Ságájdahtátjit, guládalá sámedikkepresidentajn Aili Keskitalo, telefåvnån 971 29 305</em></p>

    	<div class="embedFile">
		                        <a href="/content/download/2493/file/r%C3%A5detsinnstilling_konsultasjonlov.docx">Sametingsrådets forslag til innstilling</a>
            				
													
			<span class="embedFileSize"> word ( 44.347 kB )</span>
			</div>



    	<div class="embedFile">
		                        <a href="/content/download/2492/file/proposisjon_konsultasjonslov.pdf">Proposisjon til Stortinget - endringer i sameloven mv. (konsultasjoner)</a>
            				
													
			<span class="embedFileSize"> pdf ( 2.033 MB )</span>
			</div>


</div>

											</article>
  </body>
</html>
