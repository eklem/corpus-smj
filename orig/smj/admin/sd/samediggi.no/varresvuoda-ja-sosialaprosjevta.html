<html>
  <body>
    <div class="newsIntroBox">		 				
								<h1>Varresvuoda- ja sosiálaprosjevta</h1>
	<div class="textIntro ezrichtext-field">
</div>


						</div>
    <article class="article scholarship">
												<div class="ezrichtext-field"><p><strong>Åhtsåmájggemierre: </strong></p><p>Rabás</p><p><strong>Mihttomierre:</strong></p><p>Buorre varresvuohta ja avtaárvvusasj varresvuohta- ja sosiáladievnastusá sáme álmmugij sæmmi dásen gå álmmugin ietján.</p><p><strong>Årniga doarjjaduossto:</strong></p><ul><li>Organisasjåvnå, vidnudagá ja ásadusá  </li><li>Ájnegasj oassálasste gudi formálalattjat li tjanádum åtsådim- ja åhpadusásadusájda</li><li>Vidnudagá, ásadusá ja organisasjåvnå ma dårjav oadtju hæhttuji liehket tjáledum Vuona Avtadakregisstarin.</li></ul><p><strong>Vuorodime 2020:</strong></p><ul><li>Prosjevta ma láhtji varresvuoda- ja huksodievnastusájda hiebadum giela ja kultuvra milta</li><li>Metodeåvddånahttemprosjevta</li><li>Prosjevta ma lasedi sáme pasientaj oassálasstemav ja addnestivrrimav</li><li>Prosjevta na nanni sáme mánáj riektáv ja dárbojt ga li mánájsuodjalusá huvson</li><li>Prosjevta ma åvdedi máhtov sáme giela ja kultuvra birra sáme varresvuodasuorgen</li><li>Prosjevta ma nanni psyhkalasj varresvuohta sáme mánájn ja nuorajn</li><li class="MsoListBullet">Prosjevta æjvvalimsajij sáme vuorrasijda  </li></ul><p><strong>Merustallam ja vuorodibme åhtsåmusáj gaskan:</strong></p><p>Åhtsåmusá merustaláduvvi rudálasj, márnána, teknihkalasj, sebrudakávkástallama, dájdalasj, fágalasj ja ietjá guoskavasj berustimij hárráj, duola dagu praktihkalasj tjadádahttemmáhttelisvuoda.</p><p>Åhtsåmusájt merustallamin dættoduvvá fágalasj sisadno, alla fágalasj dásse ja kvalitiehtta. Vádna diededibme åvdep ássjijn dættoduvvá.</p><p>Åhtsåmusájt giehtadallamin luluj Sámedigge merustallat åhttse rudálasj máhtukvuodav prosjevtav/álgadimev tjadádittjat. Sámedigge máhttá kredihttadiedojt åhttse birra viedtjat.</p><p><strong>Merustallamnjuolgadusá</strong><strong>:</strong></p><p>Doarjja merustaláduvvá vuodustam åhtsåmusá ja prosjæktatjielggidusá vuodon, 500 000 kråvnå rádjáj</p><p><strong>Guládallamulmusj</strong>: Seniorrádevadde <a href="mailto:Inga.Margrethe.Eira.Bjorn@samediggi.no">Inga Margrethe Eira Bjørn</a>,+47 78 48 42 21</p><p><a href="https://e-skjema.no/Sametinget/skjema/SMT045/Tilskudd_til_helse_og_sosialprosjekter">Elektronisk søknadsskjema</a></p>

    	</div>

					</article>
  </body>
</html>
