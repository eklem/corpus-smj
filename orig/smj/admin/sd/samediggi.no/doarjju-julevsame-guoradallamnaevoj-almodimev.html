<html>
  <body>
    <div class="newsIntroBox">		 				
										<h1>Doarjju julevsáme guoradallamnævoj almodimev </h1>
				<div class="introContent"><div class="ezrichtext-field"><p>Sámediggeráde l juollodam rudájt almmudahkaj Iđut almodittjat julevsáme almodusájt girjijs <em>Språk 2</em> ja <em>Språk 4</em>, ma aneduvvi guovtejagágij ja nieljejagágij gielav guoradalátjit.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2017-08-23">23.8.2017</time>, ođasmahtton
					<time datetime="2017-08-25">25.8.2017</time>	
							</p>
		</div>
	
						</div>
    <article class="article">
													<div class="ezrichtext-field"><p>Juolloduvvam la 93.000 kråvnå rádjáj almodittjat julevsáme almodusáv Erna Horn &amp; Astrid L. Dalina girjev <em>Språk 2 - Kartlegging av barnets språk ved 2-årskonsultasjonen på helsestasjonen</em>, ja 85.000 kråvnå rádjáj almodittjat julevsáme almodusáv Erna Horn &amp; Astrid L. Dalina girjev <em>Språk 4 - Kartlegging av barnets språk ved 4-årskonsultasjonen på helsestasjonen</em>.</p><p>Giellagæhttjalime/guoradallamnævo galggi viehkken liehket guoradalátjit máná gielav guovtejagák- ja nieljejagák-konsultasjåvnåjn varresvuodastasjåvnån. Prosjæktaj gulluji guoradallamsjiemá ja addnijbagádus.</p>    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/9/7/1/3/23179-1-eng-GB/Lars%20Filip%20Paulsen%20%28Foto%20%C3%85se%20Pulk%2C%20S%C3%A1mediggi%29.jpg" alt="Lars Filip Paulsen (Foto Åse Pulk, Sámediggi).jpg"/>
		
				
			<figcaption>
													<div class="by">FOTO | Lars Filip Paulsen (foto: Åse Pulk/Sámediggi)</div>
							</figcaption>
					
	</figure>

	</div>
<p>– Sámedigge vuojnná dárbov guoradallamnævojda adjáj julevsábmáj, javllá Sámedikke sadjásasj presidænnta Lars Filip Paulsen. Duola dagu la Divtasvuona suohkan gatjádam julevsáme almodusájt giellagæhttjalimijs.</p><p>Sámedigge l åvddåla rudájt juollodam guoradallamnævojt nuorttasábmáj ja oarjjelsábmáj jårggålittjat ja hiebadittjat.  </p><p>– Vaj galggá liehket dássádus ja avtaárvvusasjvuohta gielaj gaskan ja vaj julevsáme mánájn galggá sæmmi riektá ietjasa giellaåmastimev åvddånittjat, guoradalátjit ja gæhttjalittjat, vuojnná Sámedigge dárbov guoradallamnævojda adjáj julevsábmáj, javllá Paulsen.</p><p>Almmudahka Iđut galggi nannit vaj giellagæhttjalibme márnánahteduvvá ja juogaduvvá sáme álmmugij.</p><p><strong>Ienep diedo, guládalá </strong><strong>s</strong><strong>adjásasj presidænta</strong><strong>jn Lars Filip Paulsen, mobijlla 916 18 561.</strong></p>
</div>

											</article>
  </body>
</html>
