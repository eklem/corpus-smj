<html>
  <body>
    <div class="newsIntroBox">		 				
										<h1>Doarjju Hans Ragnar Mathisena dájddatjoahkke vuorkudimev</h1>
				<div class="introContent"><div class="ezrichtext-field"><p><strong>Sámedikkeráde juollot 200.000 kråvnå doarjjan Árran julevsáme guovdátjijt bærrájgåtsåtjit dájddavattáldagáv mav sáme dájddár Elle Hánsa/Keviselie/Hans Ragnar Mathisen la vaddám.</strong></p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/7/3/1/8/38137-1-eng-GB/Hans%20Ragnar%20Mathisen.jpg" alt="Hans Ragnar Mathisen.jpg"/>
		
				
			<figcaption>
									<div class="ezrichtext-field"><p>Elle-Hánsa/Keviselie/Hans Ragnar Mathisen</p>
</div>

													<div class="by">FOTO | Foto: Åse M.P. Pulk/Sámediggi</div>
							</figcaption>
					
	</figure>

	</div>

</div>
</div>
	
			</div>
    <article class="article">
													<div class="ezrichtext-field"><p>Elle-Hánsa/Keviselie/Hans Ragnar Mathisen sihtá dájddatjoahkkev Árran julevsáme guovdátjij vaddet, vaj avta tjoahkken bissu. Tjáledum la sjiehtadus dájddára ja Árran gaskan. Merustallam li 15.000 dájddadago. Stuorámus oasse dájddatjoahkkes la gåvvådájdda ja birrusij 40 kárta duot dát guovlos Sámes majt la giedajn tjuorggam.  </p><p>Sámedikkeráde mielas dát prosjækta buktá sierralágásj máhttelisvuodav vuorkudittjat sáme dájdda- ja kultuvrradávverav åvddålijguovlluj, ja duodden buktá máhttelisvuodav dajt vuosedittjat stuoves ja aj båddåsasj vuosádusájn.</p>    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/7/2/8/1/31827-1-eng-GB/Silje_Karine_Muotka.jpg" alt="Silje_Karine_Muotka.jpg"/>
		
				
			<figcaption>
									<div class="ezrichtext-field"><p>Sametingsråd Silje Karine Muotka </p>
</div>

													<div class="by">FOTO | Foto: Åse M. P. Pulk/Sametinget</div>
							</figcaption>
					
	</figure>

	</div>
<p><strong>– Elle-Hánsa/Keviselie/Hans Ragnar Mathisen la dåbdos sáme dájddár ja dán aktavuodan la åbbå ávkálasj sebrudahkaj juhti suv dájdda vuorkudaláduvvá oaggásvuodan boahtteájggáj, ja åbbå ájnas la aj juhti dát vuorkudibme dájdas avta tjoahkken bukti vaj sáme sebrudagá boahtte buolva  bessi dájdav vuojnnet, javllá sámedikkeráde Silje Karine Muotka.</strong></p><p>Dájdda l ålles viessomis dájddárin. Elle-Hánsa/Keviselie/Hans Ragnar Mathisen la oassálasstám lågodis vuosádusájn ja ållo almulasj institusjåvnå li dájdas oasstám, daj gaskan Nasjonalmusea  dájddaj. Jagen 2017 lij sån oassen Documentas, mav moaddásij mielas la værálda ájnnasamos vuosádusariedná dálásjájge dájddaj.</p><p>Ulmme dårjajn 200.000 kråvnnåj ja tjårggit dájddavattáldagáv oaggás fievrrimav, tjáledimev ja vuorkudimev.</p><p><strong>Jus li gatjálvisá jali ságájdahtátjit, guládalá sámedikkerádijn <a href="mailto:silje.karine.muotka@samediggi.no">Silje Karine Muotka</a>, mobijlla +47 984 87 576.</strong></p>
</div>

											</article>
  </body>
</html>
