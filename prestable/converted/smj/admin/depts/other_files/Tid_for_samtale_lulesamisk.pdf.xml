<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="smj">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <place>http://www.fug.no/cgi-bin/fug/imaker?id=27768</place>
    <wordcount>3445</wordcount>
    <availability>
      <free/>
    </availability>
    <submitter email="joseph.fjellgren@samediggi.no" name="Joseph Fjellgren"/>
    <origFileName>Tid_for_samtale_lulesamisk.pdf</origFileName>
    <parallel_text location="Tid_for_samtale_nordsamisk.pdf" xml:lang="sme"/>
    <parallel_text location="Tid_for_samtale_sorsamisk.pdf" xml:lang="sma"/>
    <parallel_text location="Tid_for_samtale_bm_nett.pdf" xml:lang="nob"/>
    <parallel_text location="Tid_for_samtale_nyn_nett.pdf" xml:lang="nno"/>
    <metadata>
      <uncomplete/>
    </metadata>
    <version>XSLtemplate  1.22 ; file-specific xsl  $Revision: 1.2 $; common.xsl  $Revision$; </version>
  </header>
  <body>
    <p>Lulesamisk
</p>
    <p>Vuodoskåvlå æjgátjuogos
</p>
    <p>Ságastallup dal
Sijdda ja skåvllå aktan oahppe oahppama ja åvddånahttema hárráj
</p>
    <p>•
</p>
    <p>Konferánssatijmma = Åvddånahttemságastallam
</p>
    <p>•
</p>
    <p>Gárvedibme
</p>
    <p>•
</p>
    <p>Organiserim ja birás
</p>
    <p>•
</p>
    <p>Ságastallama sisadno
</p>
    <p>•
</p>
    <p>Sierralágásj hásstalusá
</p>
    <p>Ságastallup dal
</p>
    <p>1
</p>
    <p>Ságastallup dal
</p>
    <p>Sijdda ja skåvllå aktan oahppe oahppama ja
åvddånahttema hárráj
</p>
    <p>Vuodoskåvlå æjgátjuogos
© FUG 2005
Hábmim: Nygaard Design
Málla: deville design
Prienntim: AS Papermill
Tæksta: Kåre Lutro ja Marianne Vangsnes
aktisasjbarggon FUG:ajn
Tjuorggasa: Ragnhild Ronja Berge
Foreldreutvalget for grunnskolen
Postboks 8119 Dep.
0032 Oslo
Tlf.: 22 24 75 63
Fáksa: 22 24 75 90
www.fug.no
www.foreldrenettet.no
post(at)fug.no
1. vattos 1. prienntim 2006
ISBN: 82-92517-72-3
</p>
    <p>2
</p>
    <p>Ságastallup dal
</p>
    <p>ÅVDDÅBÁHKO
Juohkka æjgáda sávvi åvddånimev sijá mánájda, ja skåvllå le ájnnasamos
viehkkijs dan åvddånibmáj. Æjgátkonferánssa la ájnas tjåhkanimsadje gå
galggá aktisattjat barggat oahppe/máná hárráj. Dán girjátjin lip adnám
bágov åvddånahttemságastallam ienni gå æjgátkonferánssa. Báhko
åvddånahttemságastallam vuoset man birra galggi ságastallat; gåktu
oahppe skåvlån doajmmá, soapptsu, oahppá ja åvddån.
Vuodoskåvlå æjgatnammadus almot girjátjav Ságastallup dal váj galggi
buoredit aktisasjbargov sijda ja skåvlå gaskan. Æjgátkonferánssa le akta
ájnnasamos sajijs gå galggá máná hárráj aktisattjat barggat.
Girjásj le tjáleduvvam sihke æjgádijda ja åhpadiddjijda. Girjátjin aneduvvá
báhko æjgáda sihke åvdåstiddjij ja æjgádij birra.
Ságastallup dal la dagáduvvam åhpadiddjijs ja æjgádijs Os suohkanin
Hordalandan. Os suohkan le måttijt jagijt barggam vuogij gåktu oahppijt
bagádallá ja árvustallá. Aktan Fusa suohkanijn le prosjæktajuohkus
åvddånahttám vædtsagav majna galggi vuogádus láhkáj barggat
merustallamijn karakteraj dagi (VUK)ŋ. Dán girjátjin li diedo VUK-prosjevtas
aneduvvam.
Oahppe galggi merustaláduvvat karakteraj dagi vuodoåhpadusán. Gålmmå
maŋemus jage vuodoskåvlån ja joarkkaskåvlån galggá oahppe karakteraj
merustaláduvvat. Merustallamvædtsak VUK le adnuj váldeduvvam juohkka
skåvlån daj guokta suohkanijn ja le ájnas oasse åvddånahttemságastallamij
vuodos.
Dát girjásj vuoset oanegattjat sisanov åvddånahttemságastallamin. Mij
sávvap dát girjásj arvusmahttá æjgádijt ja åhpadiddjijt buorre birásdagájt
dagátjit ságastallamij ja aktisasjbargguj oahppe hárráj.
FUG sihtá gijttet åhpadimoahttsev Kåre Lutro ja adjuŋktav Marianne
Vangnes Søftelanda skåvlån gudi li girjátjav tjállám. FUG sihtá aj gijttet
Kristin ja Bjørn Halvor Haukeland:av, Lill-Katrin Wallem:av ja Per Olav
Sørås:av gudi li oassálasstám bargguj.
Vuodoskåvlå æjgátjuogos
Biehtsemáno 2005
</p>
    <p>ŋ Ienep diedojt VUK:a birra gávna dánna: www.vuk.no
Ságastallup dal
</p>
    <p>3
</p>
    <p>VUODO
Árvustallam ja bagádallam
Guládallamåhpadiddjen le oajvveåvdåsvásstádus gåhttjot æjgádijt ja
oahppev åvddånahttemságastallamij, ja galggá aktan æjgádij sisanov ja
birástagáv hiebadit. Dan birra maŋŋela tjállep.
Njuolgadus vuodoskåvlå hárráj § 3-2, javllá duola dagu dáv skåvlå ja sijda
aktijvuoda birra:
- Skåvllå galggá álu guládallat æjgádij. Guládallamåhpadiddje galggá edesik guokti
jahkáj tjadádit plánidum ja struktureridum ságastallam sijáj. Ságastallamin galggá
guládallamåhpadiddje duola dagu subtsastit gåktu oahppe dille le daj ulmij hárráj ma li
biejaduvvam oahppaplánan ja gåktu oahppe barggá bæjválattjat. Ságastallam galggá
hiejttet tjoahkkájgessusijn, gånnå guorrasi masi galggi sierralágásj dættov biedjat
bargon åvddålijguovlluj. Maŋŋel gå le lågenguovte jage ållim de la oahppen riektá
ságastallamijda oassálasstet.
</p>
    <p>Álu le ávkálasj ja luondulasj oahppáj oassálasstet åvddånahttemságastalla
mijda. Muhttijn le galla dárbbo vaj dåssju æjgáda ja åhpadiddje ságastalli
gaskanisá, valla dav hæhttuji åhpadiddje, æjgáda ja oahppe gaskanisá
sjiehtadit. Gå dán girjátjin lip oajvvadam gåktu åvddånahttemságastallama
máhtti tjadáduvvat, ájádallap ságastallamijt gånnå oahppe, æjgáda ja
åhpadiddje li sadjihin.
Åvddånahttemságastallam gånnå oahppe, æjgáda ja åhpadiddje oassálassti
hæhttu snivva plánidum liehket. Jus ságastallamguojme galggi ietjasa
avtaárvvusattjan adnet, hæhttuji juohkkahasj diehtet man birra galggi
ságastallat. Huoman ij hábme máhte ilá gártjes liehket, vaj ij la máhttelis
rievddalasstet ságadahttijn.
Juohkka oahppen le riektá oadtjot bagádusáv ja árvvustallamav lågev jage
vuodoskåvlån. Dát bagádus ja árvvustallam vuoset gåktu oahppe skåvlån
doajmmá fágalattjat ja sosialalattjat, ja makkir barggovuogijt oahppe
mæssá. Ságastallamin hæhttuji aj ságastit gåktu åvddålijguovlluj barggat.
Njuolgadus vuodoskåvlå hárráj § 3-1 ja § 3-2, javllá duola dagu dáv
árvustallama birra:
- Mánájdásen galggá skåvllå árvustallat karakteraj dagi. Nuorajdásen galggá
oahppe, duodden árvustallamij karakteraj dagi, oadtjot karakterav rádjánisvuodan ja
ulmutjahttemin.
</p>
    <p>Dan diehti gå rámmpo åvddånahttemav buoret, le ájnas positivalattjat
tsuojggit majt oahppe buktá fágalattjat, sosialalattjat ja gåktu
barggamvuogijt adná. Vájku ságastallamin álu la sáhka majt oahppe buktá,
de la huoman ájnas giehttot oahppe hásstálusáj birra. Hæhttup aj ájádallat
jus la dárbbo hiebadimijn ja oatsodimijn åhpadiddjes ja æjgádijs.
</p>
    <p>4
</p>
    <p>Ságastallup dal
</p>
    <p>Åvddånahttemságastallamin hæhttuji juohkkahattja guorrasit makkir ulmij
hárráj galggá åvddålijguovlluj barggat. Dát máhttá dagáduvvat tjálalasj
sjiehtadussan skåvlå, oahppe ja sijda gaskan. Dán sjiehtadusán máhtti
liehket mihttomiere oahppáj, åhpadiddjáj ja æjgádijda. (Gehtja oajvvádusáv
dákkir sjiehtadussaj lågenangoalmát bielen)
</p>
    <p>GÁRVEDIBME
Gávnnuji moadda vuoge gåktu åvddånahttemságastallamav gárvet ja
jådet. Vájku makkir vuogev válljip, de la ájnas oahppáj, æjgádij ja skåvllåj
aktisattjat barggat åvddånahttemságastallama maŋŋela.
Æjgáda ja skåvllå
Jus buorre aktisasjbargov sihtá, de luluj åvddånahttemságastallam duola
dagu ássjen liehket muhtem æjgáttjåhkanimen. Danna máhtti æjgáda ja
åhpadiddje oajvvádit man birra galggi ságastallat. Åhpadiddje máhttá aj
sáddit muhtem tjállusav ságastallama birra gånnå ávttji æjgádijt tjálátjit
makkir ássjij birra sihti ságastallat. Gå åhpadiddje tjállusav ruopptot oadtju,
de máhtta hiebadahttet sisanov juohkka ságastallamij.
</p>
    <p>1. Oahppe ja åhpadiddje/
gárvedibme
</p>
    <p>2. Oahppe/
æjgádagárvedibme sijdan
</p>
    <p>3. Åvddånahttemságastallam,
gárvedum juohkkahattjajs.
</p>
    <p>Gatjádallamguoradus æjgádij gaskan luluj ávkken årrot. Gatjálvisá máhtti
liehket duola dagu:
• Makkár ássjij birra galggap ságastallat?
• Man álu bierri skåvllå ja æjgáda tjåhkanit skåvllåjage birán?
• Man guhkev luluj ságastallam vihpat?
• Gudi galggi ságastallamij oassálasstet?
</p>
    <p>Ságastallup dal
</p>
    <p>5
</p>
    <p>OAHPPE IESJÁRVUSTALLAM
NAMMA:
Ássje: VIELEDIBME JA GIERDDISVUOHTA
Gájbbádusá:
Viehka álu
Mån lav gierddis sijájn gudi dav dárbahi
Doarjov ja bælostav sijáv gudi
illastuvvi
Vieledav iehtjádij riektáv ietjasa
vuojnojt åvdedittjat
Vieledav iehtjádij iesjárvov
</p>
    <p>Álu
</p>
    <p>Muhttijn
</p>
    <p>Vuorjját
</p>
    <p>Tsuojg.
</p>
    <p>Sjiebmábuojkulvis
</p>
    <p>Oahppe ja åhpadiddje
Juo mánájskåvlån máhtti oahppe liehket gárvvása oassálastátjit
åvddånahttemságastallama gárvedimen. Nuorajskåvlån la máhttelis
ságastallamijt klássarádetijmajn gárvedit. Man birra hálijdi oahppe
ságastallamin giehttot? Aktan åhpadiddjijn máhtti oahppe hiebalgis tiemáv
gávnnat.
Oahppe 5. ja 8. klássajn dáv miejnniji
åvddånahttemságastallama birra:
• Oahppe hæhttu åvddånahttemságastallamij
oassálasstet, suv birra ham ságastalli.
• Ságastallam bierri vihpat binnemusát 30
minuhta, váj e dárbaha diertjestit, ja váj
juohkkahasj bæssá sáhkadit.
• Ájnas le ságastallamav gárvedit. Ájnas la
ietjajnis buohtastahttet, ij dåj iehtjádij.
• Suohtas le positijvalasj diededimijt åhpadiddjes
oadtjot.
• Muhtemláhkáj skámádav gå åhpadiddje mujsta
rámmpu, valla huoman suohtas.
• Ájnas la sáhkadit dan birra mij buoragijt doajmmá, valla vierttip aj
giehttot dan birra mij ij la nav hávsske.
• Tjiebedin báktjasav oadtju gå sáhkat juoŋga birra mij ij la nav hávsske.
Oahppe dåbddå jasskavuodav gå ságastallama sisanov dåbddå.
Oahppeságastallamin, ságastallamin oahppe ja åhpadiddje gaskan, le
máhttelis åvddånahttemságsatallamav gárvedit. Dalloj máhttá oahppe
viehkev oadtjot ietjas árvustalátjit, gåktu skåvlån doajmmá ja åvddån,
fágalattjat ja sosialalattjat, ja gåktu rijbbá duojna dájna barggamvuogijn.
Ságastallamin bierri aj giehttot majt oahppe ietjas oahppama birra
ájádallá. Le gus mige majt lulujma ietjájduhttet sijdan jali skåvlån, vaj
oahppe oahppam ja åvddånahttem lij bárránit? Oahppe ja åhpadiddje
gárvedibá gåktu dáv åvdedit åvddånahttemságastallamin. Aktan ájádallaba
gåktu oahppe galggá åvddålijguovlluj barggat. Dákkir barggamvuohke
</p>
    <p>6
</p>
    <p>Ságastallup dal
</p>
    <p>máhttá oahppáj buorren liehket. Gå oahppe stuorrán, de soajttá liehket
ávkálasj adnet iesjárvustallamsjiemáv fágalasj ja sosialalasj åvddånibmáj.
Dievdedum sjiebmá le buorre álggo ságastallamij åhpadiddje siegen.
Sæmmilágásj sjiemáv le aj máhttelis åvddånahttemságastallamin adnet.
Oahppe ja æjgáda
Gå oahppe ja æjgáda dåbddi ságastallama sisanov, de máhtti ietjasa
gárvedit tjåhkanibmáj. Viehkken gárvedimijda máhttá åhpadiddje sáddit
tjállusav gatjálvisáj oahppe åvddånime hárráj maŋemus ájgij. Máhttá
gatjádit duola dagu:
• Makkir fágajn duv mielas, buoremusát rijba?
• Makkir barggovuogijda buoremusát lijkku?
• Gen siegen la skåvlån?
• Majt buoremusát lijkku friddjabåttåj dahkat?
Gárvedit åvddånahttemságastallamav tjårggi vaj ságastallam aneduvvá
dasi mij le ájnnasamos; viehkedit oahppev ja måvtåstuhttet suv daj
hásstalusájda majt skåvlån oadtju. Gå buoragit gárvet de oadtju
positijvalasj vuorddemusájt ja buorre birrasav juohkkahattjaj.
</p>
    <p>ORGANISERIM JA BIRÁS
Gåhttjom
Muhtem skåvlå ájn åvddånahttemságastallamijt iehketbiejvijt jali iehkedijt
tjadádi, valla ienep gå avtan skåvlån gæhttjali ságastallamijt tjadádit
skåvllåájge. Åhpadiddje ja aj æjgáda hæhttuji máhttet ságastallamav
sjáhtalit gå galggi ájgev mierriedit. Valla skåvllå le vælggogis sjiehtadit
ájgev vaj æjgáda máhtti boahtet.
</p>
    <p>Sjiebmábuojkulvis
Siggáj ja Mihkkilij
Dálla l muddo åvddånahttemságastallamij. Gudi oassalassti li: æjgáda, oahppe
ja åhpadiddje. Buoris boahtem!
Tjåhkanimsadje: Girjjevuorkán Biejvve: gasskavahkko 30.04 Ájgge: kl. 14.00 – 14.30
</p>
    <p>Ságastallama tiemá li:
Fágalasj
åvddånibme
• duollatjállem
• matematihkka
(algebra)
• ieŋŋils (låhkåm/
tjállem)
</p>
    <p>Dåjma tijmajn
• njálmálattjat
• gåktu
dahkamusáj
barggá
</p>
    <p>Soapptsom
• friddjabåttå ja
rádna
• tijma ja
aktisasjbarggo
</p>
    <p>Sijddabarggo
• goassa
sijddabargo
dagáduvvi
• barggamdábe
</p>
    <p>Varrudagá
Ságastallup dal
</p>
    <p>oahppe
</p>
    <p>åhpadiddje
</p>
    <p>7
</p>
    <p>Gåhttjom åvddånahttemságastallamij hæhttu ájge bále sijddaj sáddiduvvat.
Akta ájálvis le juohkka oahppe ietjas æjgádijt gåhttju boahtet. Aktan
åhpadiddjijn gávnadibá hiebalgis ájgev, ja rádjaba sijddaj persåvnålasj
gåhttjomav. Ietjá bále le soajttá buoremus sáddit aktisasj gåhttjomav
æjgádijda klássan gånnå máhtti sárgestit goassa sihti ságastallamav.
Dagu åvdebu nammadum, de le dábálasj oahppáj oassálasstet ságastallamij
juo gå vádtsá 2. jali 3. dásen. Ávkálasj le jus oahppe oassálasstá, valla
muhttijn le ållessjattugijda dárbbo aktan ságastit gå máná ælla lahkusin.
Ihkap ållessjattuga máhtti akti jahkáj æjvvali ságastalátjit galluga.
Muhtem æjgádij mielas galggi dá ulmutja oassálasstet ságastallamin:
• Buoragit doajmmá ságastallamijn gå máná e oassálasste.
• Giehpebuv le sáhkadit gássjelis ássjij birra gå máná e oassálasste.
• Muhttijn sihtap ságastallat juoŋga birra gå máná e oassálasste.
• Buorre le gå oahppe oassálasstá, de oadtju rámpov ja aj nievrep ságajt
gullat.
• Diedo buoremusát juogeduvvi gå juohkkahattja oassálassti; oahppe,
æjgáda ja åhpadiddje.
Gåhttjomin bierri tjuodtjot mij galggá åvddånahttemságastallama sisadno,
ja gudi galggi oassálasstet.
Ladnja
Klássaladnja buoragit hiehpá tjåhkanibmáj åhpadiddje, oahppe ja æjgádij
gaskan. Luluj ávkken liehket oahppe barggosajen tjåhkanit, gehtjatjit
barggamsajev, sárggomijt jali ietjá skåvllåbargojt.
Máhttelis le ietjá lanjájt adnet åvddånahttemságastallamij, duola dagu
juogoslanjáv jali skåvllågirjjevuorkáv. Lanján hæhttu liehket máhttelis
buoragijt ja ráfen ságastallat.
Luondulasj le æjgáda, oahppe ja åhpadiddje sæmmi bievde birra tjåhkkåhi
gå ságastalli. Praktihkalasj organiserim galggá tjielggasit vuosedit divna
oassálasste ságastallamin li avtaárvvusasj oassálasste.
Ájgge
Åvddånahttemságastallamin galggap astot ságastallat. Juohkkahasj
hæhttu oadtjot javllat majt sihtá. Tjåhkanime låhpan galggá liehket assto
tjoahkkájgæsátjit ja hábbmitjit ulmijt åvddålijguovlluj.
</p>
    <p>8
</p>
    <p>Ságastallup dal
</p>
    <p>Moattes æjgádijs javlli sij sihti edesik 30 minuhtajt dákkir ságastallamij.
Guorradallamin æjgádij gaskan javllin muhtema návti tjåhkanime ájge
birra:
• Guhkedit ságastallamav 30 minuhttaj, vaj oadtjop buorre astov, ja
åhpadiddje ij dárbaha gåktuk maŋŋunit.
• Sihtap guhkep ájgev gå 30 minuhta.
• Jus juohkkahasj galggá javllat majt sihtá le dárbbo binnemusát 30
minuhtajda.
Njunnjusj
Álu le luondulasj åhpadiddjáj ságastallamav jådedit. Gå ságastallamav
gárvedibá máhtteba oahppe ja åhpadiddje guorrasit goabbá galggá
majt åvdedit ságastallamin, ja ihkap oahppe jådet oasev ságastallamis.
Åhpadiddje gudi lij dibddám oahppijt ságastallamav jådedit, li åtsådallam
oahppe le ålov oahppam, vájku li guhkep ájgev dárbaham gárvedattijn gå
buohtastahttá dábálasj tjadádime hárráj.
</p>
    <p>SÁGASTALLAMA SISADNO
Maŋus gehtjastit
Åvddånahttemságastallam galggá liehket
plánidum ságastallam skåvlå ja sijda
gaskan, ja tiebmá hæhttu gárveduvvat
ságastallama åvddåla. Máhttá ávkken
liehket jus ságastallama álgon máhttsi
åvdep ságastallamij, ja gæhttji gåktu
oahppe le åvddånam dalutjis. Le
oahppe jåksåm dajt mierijt majt åvdep
tjåhkanimen oattjoj? Lidjin miere ávkálattja
oahppe åvddånahttemij? Oahppe, æjgáda ja
åhpadiddje árvvustalli båhtusijt ja sjiehtadi ådå
mierijt oahppáj.
</p>
    <p>AKTISASJBARGGO
(buojkulvisá)
Ulmme:
• Oahppe sihtá ja máhttá
aktisattjat barggat
Buojkulvisá
oasseulmijda:
• Oahppe iehtjádijda
gulldal
• Oahppe dåjmalattjat
barggá aktisasjbargujn
• Oahppe sjiehtadusájt
tjuovvu
</p>
    <p>Åvddånahttemulme
Vuodoskåvlån li moadda aktisasj ulme åhpadibmáj, fágalattjat ja aj
sosialalattjat. Ulme vuosedi majt oahppe galggá oahppat juohkka dásen.
Åvddånahttemságastallamin viertti guoradallat majna oahppe rijbat. Majt
miejnni oahppe iesj? Aktan åhpadiddjijn máhttá oahppe sjiehtadit ådå
ulmijt åvddålijguovlluj. Ulme galggi gájbbadusájt buktet oahppáj, valla aj
gájbbádusájt oatsodibmáj æjgádijs ja åhpadiddjijs. Åvddånahttemulmev
hæhttu dåhkkit mihttit, ja oahppe ja æjgáda hæhttuji agev diehtet jus
ulmme le jåvsådahtte.
</p>
    <p>Ságastallup dal
</p>
    <p>9
</p>
    <p>Åvddånahttemmiere máhtti aj tjanáduvvat ájnegis fágaj jali ájnegis
dahkamussaj majna oahppe galggá barggat. Ulme máhtti aj liehket
barggamvuogij ja máhtudagáj birra, jali ienep sosialalasj hámijn, dagu
buktet iehtjádij aktisattjat barggat.
Dálla galggap aktisasjbargov gæhttjat
åvddånimsuorggen. Ájnas le oahppáj máhttet
aktisattjat barggat jus galggá buoragit
doajmmat fágalatjat ja sosialalattjat, skåvlån
ja maŋŋela gå barggagoahtá. Skåvlån galggá
oahppe aktisattjat barggat iehtjádij, guovtes
aktan ja aj juohkusijn. Oahppe galggi
oahppat duov dáv barggamvuogev duola
dagu prosjæktabargov. Dan diehti hæhttuji
oahppe buktet aktisattjat barggat. Makkir
oasseulmijt hæhttu ållidit jus galggá buorre
aktisasjbarggo? Ájnas le oahppe ja æjgáda dåbddi
oasseulmijt mierredum åvddånahttemulmmen. Oahppe
hæhttu oahppat mij la aktisasjbargo sisadno, ja viehkev oadtjot gehtjatjit
gåktu doajmmá ulmij hárráj.
Åvddånahttemulme galggi hiebaduvvat juohkka ájnegis oahppáj. Oahppijda
gudi ælla nav smidá, soajttá sjaddat gássjel jus galggi buohtastahteduvvat
oahppij gudi li smidásappo. Jus biedjá dættov aktisasj ulmmáj ja
oasseulmijda, de soajttá oahppe dåbddå ietjas tjuorbben, mij ij la buorre
åvddånahttema hárráj. Åvddånahttemságastallamin hæhttup duodastit
gåktu oahppe doajmmá ja gåktu åvddån ietjas máhtukvuodaj hárráj.
Åvddånahttemságastallam galggá liehket tjåhkanibme gånnå måvtåstahttep
bargatjit almma åvddånahttemulmij vuosstij.
Oahppe máhtudáhka
Skåvlå ulmme aktan sijdajn le åvddånahttet oahppe ållåsasj máhtudagáv,
gånnå ålles almasj le guovdátjin. Skåvlån galggá oahppe soapptsot ja
oahppat. Åhpadimen galggá oahppe oahppat juohkka fágan. Duodden
máhtudagáv ådåsis anátjit, de galggá oahppe aj oahppat ájádallat dan birra
ja adnet dav skåvlån, sijdan ja maŋŋela barggoiellemin.
Oahppe oadtju uddni stuoráp åvdåsvásstadusáv ietjas oahppamis ja
åvddånimes. Ienep gå avtan skåvlån barggoplánajt adnegåhti, ja dákkár
barggamvuohke rávkká vaj oahppe iesj dahkamusájt pláni ja tjadát. Dan
diehti dárbaj oahppe máhtov duon dán barggamvuoge birra.
</p>
    <p>10
</p>
    <p>Ságastallup dal
</p>
    <p>Oahppe hæhttu aj buoragit dádjadit gåktu sån doajmmá. Majt sihtá javllat
åvdåsvásstádusáv válldet ietjas oahppamis? Åvddånahttemságastallamin
máhttá dat liehket ávkálasj ássjen man birra ságastallat. Gåktu jáhkká
oahppe sån iesj válldá åvdåsvásstádusáv ietjas oahppamis?
Duodden fágalasj åvddånibmáj ja
barggamvuohkeoahppamij, hæhttu oahppe aj
åvddånahttet máhtojt gåktu iehtjádij siegen
doajmmat. Dáv sosiálalasj máhtov hæhttu
oahppe oahppat ja adnet sæbrástallamin
ja aktisasjbargon. Gåktu oahppe
soapptsu vuoset gåktu oahppe doajmmá
sosiálalattjat. Dan diehti le ájnas
oahppes gatjádit gåktu skåvlån soapptsu.
Soapptsu gus klássan ja skåvlån? Boahtá
gus ájgás åhpadiddjij ja guojmmeoahppij?
Le gus oahppe smidá árvvon anátjit nuppijt?
</p>
    <p>ÅVDÅSVÁSSTÁDUS
IETJAS OAHPPAMA
ÅVDÅS (I) (buojkulvis)
• Li gus dujna ulme gå
barga?
• Le gus dujna gájkka
nævo majt dárbaha?
• Dagá gus dajt
bargojt massta la
åvdåsvásstádusáv
oadtjum?
</p>
    <p>Fágalasj åvddånahttem
Fágalasj åvddånimen le ájnas gæhttjat gåktu oahppe doajmmá ájnegis
fágajn. Åvddånahttemságastallamin bierriji oahppe ja æjgáda diedojt
oadtjot oahppe máhtudagá birra juohkka fágan ulmij ja oasseulmij gáktuj.
Mánájskåvlån árvustalli dáv máhtov karakteraj dagi. Nuorajskåvlån
karáktera dahkamusájn ja gávddakaraktera vuosedi oahppe máhtudagáv
juohkka ájnna fágan. Huoman le gal ájnas váj káráktera tjielggiduvvi ja
oahppe bagáduvvá. Dála tjuovvu buojkulvis diededibmáj dároåhpadiddjes
oahppáj nuorajskåvlån:
Dån ålov diedá ja tjálá duv tjállusin tjálle
birra. Buorre gå aná sitáhtajt girjijs ja majt
tjálle iesj le javllam. Buorre gå ålov tjálá,
ja dån buoragijt tevstav åsijda juogá.
Dujna lij nágin tjállemvige, ja hæhttu
sierraláhkáj tsæhkkáj barggat. Lev nágin
kommentárajt sijddobælláj tjállám. Lågå
dajt ja gehtja låhkåmgirjen b. 140. Mujte
aj mierkkit njuolggahålan.
</p>
    <p>ÅVDÅSVÁSSTÁDUS
IETJAS OAHPPAMA
ÅVDÅS (II) (buojkulvis)
• Le gå gárves
skåvllåbargguj?
• Tjuovo gus gå
åhpaduvvá?
</p>
    <p>Dát le sierraláhkáj ájnas jus oahppen lij
gássjelisvuoda fágajn jali fáhkasuorgen.
Tjielggidusáj ja bagádusáj baktu oahppe dádjat
gåktu máhttá buoredit ietjas oahppamav ja
máhtov.
</p>
    <p>Ságastallup dal
</p>
    <p>11
</p>
    <p>Le gus oahppen gásjelisvuoda fágan, váj nievres båhtusijt oadtju dan diehti
gå ij nuohkásav barga? Majt oahppe iesj miejnni? Máhttá åhpadibme ja
viehkke skåvlån buorebut doajmmat? Dá gatjálvisá máhtti ávkken liehket
gå barggagåhti åvddånahttemságastallamijn. Dadi vuorrasap oahppe le,
dadi buorebut dádjat gåktu iesj doajmmá. Ávkken le aj gæhttjat gåktu
æjgáda máhtti viehkedit vijdábut åvddånahttemin.
Sosiálalasj åvddånahttem
Skåvlån lij moadda mærrádusá ja njuolgadusá man vuosstij sihti oahppe
galggi åvddånit ja majt sihti oahppe galggi tjuovvot. Dákkir mærrádusajs ja
njuolgadusájs badjáni guotto ma li buore skåvllåbirrásij, ja oahppe, æjgáda
ja åhpadiddje bierriji dajt aktan gávnadit. Oahppe hæhttu oahppat gåktu
suv dábe ja dåmadimvuoge bájnni klássa- ja skåvllåbirrusav. Ájnas le aj
oahppáj oahppat mierijt biedjat goassa dåbddå ij iehtjádijs vieleduvá.
</p>
    <p>Gåktu åvdebut lip nammadam de le máhtudahka aktan doajmmat ja
aktisattjat barggat vuodon sosiálalasj ja adjáj fágalasj åvddånibmáj.
Iehtjádijt árvvon adnet ja gierddisvuohta libá aj ájnnasa dási. Mij la dáj
moalgedimij sisadno? Ja gåktu máhttá oahppe åvddånit viehkedime ja
gierddisuovda hárráj? Buojkuldagá hæhttuji
tjielggiduvvat oasseulmij baktu. Dánna aj
le máhttelis árvustallamsjiemáv adnet.
VIELEDIBME JA
Makkir oasseulmijda máhttá oahppe
GIERDDISVUOHTA
Ulmme:
rahtjat gå le sáhka vieledimes ja
• Oahppen le vieledibme
gierddisvuodas?
Tjoahkkájgiessem ságastallamis
ja ådå åvddånahttemulme
Buorre ságastallamin le
tjoahkkájgæsos gånnå sjiehtat
ådå sosiálalasj ja fágalasj
åvddånahttemulmijt boahtte
barggoájggegávddaj.
</p>
    <p>12
</p>
    <p>Ságastallup dal
</p>
    <p>ja gierddisvuohta ietjas
guojmmeulmutjij hárráj
Oasseulme (buojkulvisá):
• Oahppe le gierddis sijájn gudi dav
dárbahi
• Oahppe doarjju ja bælos sijáv
gudi illastuvvi
• Oahppe iehtjádij
iesjárvov vielet
</p>
    <p>SJIEHTADUS
Ulmme:
Buoredit låhkåmav tjavggalåhkusijn 10 min.
mánnodagá ja gasskavahko
Ållit sijddabargojt barggoplánan
Ij hiemssedit suv guhti sáhkat
Tjále gájkka diedojt táblluj
</p>
    <p>oahppe
</p>
    <p>æjgáda/åvdåstiddje
</p>
    <p>Vásstediddje:
Oahppe
Oahppe/æjgáda
Oahppe
Åhpadiddje
</p>
    <p>åhpadiddje
</p>
    <p>Tjoahkkájgæsos máhttá liehket juogu tjálalattjat jali njálmálattjat, valla
jus ulme lij ájnnasa oahppe åvddånibmáj le buoremus tjálalattjat. Gå le
oahppe åvddånahttema birra sáhka, bierri sån aktijvalattjat oassálasstet
gå åvddånahttemulmijt sjiehtat, aj dajt ulmij hárráj ma galggi tjálalattjat
liehket. Ulme hæhttuji liehket gallegahttja ja oane. Álu la nuoges guovtijn
jali gålmåjn ulmijn. Nav la álkkep vuojnnet jus oahppe åvddån váj ij. Máhtti
aj sjiehtadit jus oahppe galggá oatsoduvvat åhpadiddjes váj/jali æjgádijs.
Gåktu åvdåsvásstádusáv juohket oahppe, æjgádij ja skåvlå gaskan
Tjoahkkájgiessemin le luondulasj guorrasit gænna l oajvveåvdåsvásstádus
gåtsedit juohkka ájnna ulmev. Åvdåsvásstádusáv máhttá ja bierri juohket
oahppe, skåvlå ja æjgádij gaskan.
Gåtsedit ulmijt guovte åvddånahttemságastallama gaskan
Ájggegávdan guovte ságastallama gaskan le ávkálasj jus oahppe, æjgáda
ja åhpadiddje duolla dálla rudnali ja ånigattjat subtsasti gåktu oahppe
åvddån. Dáv máhttá dahkat tjálalasj diededibmen oahppebargguj,
oahppeságastallamin, e-påsta jali telefåvnå baktu.
</p>
    <p>SIERRALÁGÁSJ HÁSSTALUSÁ
Máná duojna dájna máhtukvuodajn
Máná skåvllåj båhti duojna dájna dárbujn ja åtsådallamijn. Jus galggá
åhpadimev hiebadallat nav buoragit gå máhttelis ájnegis oahppáj, de le
ájnas æjgádijda diedojt vaddet máná birra skåvllåj. Muhtem mánájn li
gássjelisvuoda fágajn ja iehtjádijn li gássjelisvuoda sosiálalattjat doajmmat.
Nievrret gullat jali vuojnnet, máhttá aj hieredit oahppe suopptsomav,
oahppamav ja åvddånimev. Buorre diedo ja ságastallam sijda ja skåvlå
gaskan buoret dáv.
</p>
    <p>Ságastallup dal
</p>
    <p>13
</p>
    <p>Oadtju gus duola dagu oahppe gudi lij smidá skåvlån nuoges hásstalusájt
skåvllåbiejve birán?
Rijdo ja gåktu rijdojt dåmadit
Åvddånahttemságastallam galggá liehket positivalasj guládallam oahppe,
åhpadiddje ja æjgádij gaskan gånnå oajvvetjalmos le gåktu oahppe
doajmmá ja suv åvddånahttem. Ij la gal nav ahte ep galga gássjelisvuodaj
birra giehttot, valla rijdoj birra le máhttelis ietjá tjåhkanimen giehttot.
Muhtem rijdojt hæhttup dalága dåmadit. Åvddånahttemságastallamav
hæhttu de ietjá bálláj sjáhtjalit.
Oahppe ja æjgáda e galga gåvvat, valla boahtet åvddånahttemságastallamij
positijvalasj vuorddemusáj.
Åvddånahttemságastallam ja unneplågogiela oahppe
Skåvllåj båhti oahppe duot dát lándas ja kultuvras.
Moattekultuvralasj sebrudak le vaddám
moattekultuvralasj skåvlåv ja moatte láhkáj
buorep skåvllåbiejvev. Skåvlå ja sijda
aktisasjbargguj le ådå hásstalus sjaddam.
Vuojnno skåvllåj máhttá liehket ietjálágásj
kultuvras kultuvrraj. Vuonan le dábálattjat
buorre aktisasjvuohta æjgádij ja åhpadiddje
gaskan, valla muhtem kultuvrajn le
vas hæjop aktisasjbarggo. Hiebadahttet
aktisasjbargov ja avtaárvvusasj ságastallamav
oassálasstij gaskan, soajttá hásstálussan
sjaddat, valla ájnas le aktan ságastallat oahppe
åvddånahttema diehtij. Muhtem kultuvrajn ij la dáhpe
tjåhkanimijda skåvlå ja sijda gaskan, ja æjgáda viehka ålov åhpadiddjev
vieledi. Dan diehti soajttá sjaddat gássjelis buorre ságastallamav
tjadádit. Dan diehti le ájnas buorre birrasav tjåhkanime birra hábbmit.
Buorremielakvuohta, rabásvuohta ja sierra væhttsásvuohta li gájbbádusá
jus ságastallamijn galggá vuorbástuvvat. Åhpadiddjáj le ájnas dádjadit ja
dåhkkidit máná ja æjgádij kultuvralasj duogátjav. Álu vierttip dåhkkidit jus
åhpadiddje hæhttu ienebut diedojt vaddet ienni gå ságastallat.
Ulmutja gudi ietjá lándajs ja kultuvrajs båhti, soajttá gássjelisvuodav adni
gielajn. Dan diehti soajttá sjaddat gássjel ságastallat. Mánájn ja æjgádijn
gudi áttjak li Vuodnaj boahtám, li diedon stuoráp gássjelisvuoda diedoj
hárráj gå siján gudi lij årrum dánna nágin jagev. Skåvlån le åvdåsvásstádus
dålkåv åttjudit sidjij gudi dav dárbahi.
Skåvlån le åvdåsvásstádus dålkåv åttjudit sidjijda gudi dárbahi. Åtsådallama
vuosedi luluj dárbbo dålkkåj ságastallamijn sijájn gudi dánna lij guhkev
</p>
    <p>14
</p>
    <p>Ságastallup dal
</p>
    <p>årrom ja aj sijájn gudi li áttjak boahtám. Ájnas le divna æjgáda oadtju dajt
diedojt majt dárbahi, ja bessi gatjádit gatjálvisájt ja skåvllåj diedojt vaddet.
Iednegiellaåhpadiddje skåvlån luluj liehket ressurssan ja
aktisasjbarggoguojmmen åhpadiddjáj, oahppáj ja æjgádijda, valla ij la
vuogas suv dålkkån adnet åvddånahttemságastallamin.
</p>
    <p>IERIDIS ÅVDDÅNAHTTEMSÁGASTALLAMIN
Ieridit ságastallamav jahkedáses nubbáj
Sisadno ja jådedibme máhttá liehket ietjálágásj klássas nubbáj. Skåvlåj
gaskan aj soajttá liehket sieradus. Vájku luluj sieradus, galggá skåvllå ja
sijdda aktisattjat barggat åvddånahttemságastallamij.
Ságastallamin le luondulasj dættodit duov dáv tiemáv mij hiehpá
jahkedássáj. Ságastallam aj rievddá gå oahppe nuorajskåvllåj álggá.
Duodden dasi majt åvddåla li vuorodam, de árvustallam karakteraj baktu
sjaddá ådå tiebmán ságastallamijn.
Variánta
Mánájskåvlån le dáhpe sosialalasj dåjmajt vuorodit, madin fágalasj
åvddånibme le ájnnasamos nuorajskåvlån. Akta oajvvemåhkke åvddånaht
temságastallamijn le ålles ulmutjav tjalmostahttet. Jus dáv galggá nahkat,
de hæhttu dættov biedjat gåktu oahppe doajmmá sosialalattjat ja aj
fágalattjat. Ij la dárbbo juohkka tiemáv juohkka ságastallamin åvdedit, valla
dættodit dav mij le luondulasj mierredum ájggegávdan.
Madi avta ságastallamin le mátematihkka ja dárogiella tiebmán, de
la nuppen ságastallamin praktihkalasj ja estetalasj fága tiebmán.
Barggamvuoge máhtti aj liehket tiebmán ságastallamin. Gåktu oahppe
sosiálalattjat doajmmá bierri liehket tiebmá juohkka åvddånahttemságastal
lamin.
Vájku tiemá máhtti ja bierriji rievdaduvvat ságastallamis nubbáj, de la
ájnas oahppáj ja æjgádijda váj ássjen sjaddi da ássje massta sij ienemusát
berusti. Buorre gárvedibme ja ságastallam oassálastij gaskan sihkarasstá
buorre båhtusav gájkajda.
</p>
    <p>Ságastallup dal
</p>
    <p>15
</p>
    <p>Diehti gus
• lágan tjuodtju æjgádijn le oajvveåvdåsvásstádus
mánáj åhpadimes, ja danen le siján
oasseåvdåsvásstádus skåvlån?
• dån máhtá mánáj åhpadimev ja skåvllåájgev
vájkkudit ájrrasin æjgátráden, FAU:an jali
aktisasjbarggojuohkusin/stivran?
• juohkka oahppen la riektá hiebadum åhpadussaj
ietjasa vaddásij ja máhtudagáj milta?
• oahppijn gænna ælla vuojga ávke dábálasj
skåvllåfálaldagás li riektá sierraåhpadibmáj?
• juohkka oahppen le riektá buorre fysihkalasj ja
psykososialalasj birrasij mij åvdet varresvuodav,
soapptsomav ja oahppamav?
• æjgádijn le riektá gujttit?
</p>
    <p>FUG – Vuodoskåvlå æjgátjuogos – le juogos æjgádijs, nammaduvvam
Gånågisás stáhtaráden nielje jahkáj. Juogos le rádevadde orgádna Åhpadusja dutkamdepartemænntaj. Juogos galggá æjgádij ja oahppij vuojnojt
skåvllåsebrudagán åvdedit ja gárvedit buorre aktisasjbargov sijda ja skåvlå
gaskan.
</p>
    <p>Foreldreutvalget for grunnskolen
Postboks 8119 Dep.
0032 Oslo
www.fug.no
www.foreldrenettet.no
bestilling(at)fug.no
post(at)fug.no
Tlf.:
22 24 75 63
Fáksa: 22 24 75 90
</p>
    <p>16
</p>
    <p>Ságastallup dal
</p>
  </body>
</document>
