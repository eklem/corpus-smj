<document xml:lang="smj" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>520</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.1177.se/Nationella-minoritetssprak/Nationella-minoritetssprak/Lulesamiska/Egenvard-barn/Ont-i-orat-hos-barn---vad-kan-man-gora-sjalv</origFileName>
    <parallel_text xml:lang="eng" location="ont-i-orat-hos-barn.html"/>
    <parallel_text xml:lang="fin" location="ont-i-orat-hos-barn.html"/>
    <parallel_text xml:lang="fit" location="ont-i-orat-hos-barn---vad-kan-man-gora-sjalv.html"/>
    <parallel_text xml:lang="rmf" location="ont-i-orat-hos-barn---egenvard.html"/>
    <parallel_text xml:lang="rmn" location="ont-i-orat-hos-barn---vad-kan-man-gora-sjalv.html"/>
    <parallel_text xml:lang="rmu" location="ont-i-orat-hos-barn---vad-kan-man-gora-sjalv.html"/>
    <parallel_text xml:lang="rmy-rka" location="ont-i-orat-hos-barn---vad-kan-man-gora-sjalv.html"/>
    <parallel_text xml:lang="rmy-rlo" location="ont-i-orat-hos-barn---vad-kan-man-gora-sjalv.html"/>
    <parallel_text xml:lang="sma" location="d.html"/>
    <parallel_text xml:lang="sme" location="ont-i-orat-hos-barn---vad-kan-man-gora-sjalv.html"/>
    <parallel_text xml:lang="swe" location="l1.html"/>
    <parallel_text xml:lang="yid" location="ont-i-orat-hos-barn---vad-kan-man-gora-sjalv.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 134027 $; </version>
  </header>
  <body>
    <p xml:lang="swe">Bielljenávlak mánájn - majt máhttá iesj dahkat? / Ont i örat hos barn - vad kan man göra själv? - 1177 Vårdguiden - sjukdomar, undersökningar, hitta vård, e-tjänster</p>
    <p xml:lang="swe">Information och tjänster för din hälsa och vård. Besök 1177.se eller ring 1177 för sjukvårdsrådgivning. Öppet dygnet runt.</p>
    <p xml:lang="swe">Gå direkt till innehållet</p>
    <p xml:lang="swe">Gå direkt till navigeringen</p>
    <p xml:lang="ger">Stäng</p>
    <p xml:lang="nob">Behöver du sjukvårdsrådgivning? Ring 1177</p>
    <p>Julevusámegiella / Lulesamiska</p>
    <p type="title">JulevusámegiellaLulesamiska</p>
    <list>
      <p type="listitem" xml:lang="swe">Tillbaka till startsidan för temat</p>
    </list>
    <p type="title">Bielljenávlak mánájn - majt máhttá iesj dahkat?Ont i örat hos barn - vad kan man göra själv?</p>
    <p xml:lang="nno">Skriv ut (ca 2 sidor)</p>
    <list>
      <p type="listitem">Jus mánná allagit åjvijn vällaj de båhtånibme binnu bieljen ja binnebut báktji. Oajvvurav aledittjat máhttá oajvevuolijt biedjat bålsståra vuolláj.</p>
    </list>
    <p type="title">Álu luottudahka iján</p>
    <p>Máná gudi li snuohpasa máhtti bielljenávlagav oadtjot gå tsuottsa bieljen båhtåni. Máhtti aj luottudagáv oadtjot gå inflammasjåvnnå gasskabieljen la siedjan, gåhttju bielljenávladahkan. Goappátjaga snuohpa ja bielljenávladahka la iemelágásj infeksjåvnnåskibádagá mánájn. Máná álu gåhttsåji luottudagás iján danen gå båhtånibme bieljen stuorru gå vällahi. Ådisj má buorebut muhtem duodde oajvevuolij.</p>
    <p>Ietjá vájve ma máhtti bielljenávlagav vaddet la inflammasjåvnnå gullotjadádagán mij manná bielljetsuodtsaj, váksabuodustahka jali vájve oalojlahtasij.</p>
    <p type="title">Bielljenávladahka däjvvá gasskabieljev</p>
    <p>Bielljenávladahka gasskabieljen álu hähkkat álggá ja oanegasj la. Ietján gå bielljenávlak mánán máhttá ájnibåddåsasj gullovihke ja nievrep gullo dåbddut. Dábálasj la aj báhkan buollet. Muhttijn bielljetsuodtsa luottan ja låsjkos gålggå gullotjadádahkaj. Dalloj luottudahka unnu. Mánájn máhtti aj bielljenávladahka váni luottudagá dagi.</p>
    <p type="title">Bávtjasgiehpediddje dálkkasa</p>
    <p>Jus diehtá mánán la bielljenávladahka de máhttá bávtjasgiehpediddje dálkkasav vaddet mij sisanet paracetamolav, buojkulvissan Alvedon ja Panodil, jali dálkkasav mij sisanet ibuprofenav, buojkulvissan Ipren ja Ibumetin. Dálkkasa gávnnuji gålgge hámen, bahtablähttan ja tablähttan. GGávnnuji váttugis bagádusá skurpon.</p>
    <p>Mánájda gudi li nuorabu gå guhtta máno ij lulu bávtjasgiepediddje dálkkasijt vaddet åvddål vuostak rádedimes skihpasujtárin jali dåktårijn.</p>
    <p>Máná vuollelin 18 jage gudi báhkan buolli e galga bávtjasgiehpediddje ja báhkkavuolediddje dálkkasijt acetylsalicylsyrajn adnet, buojkulvissan Magnecyl, Treo jali Albyl, jus dåktår ij la dav gåhttjum.</p>
    <p type="title">Njunnjespraddja</p>
    <p>Giehpediddje njunnjespraddja unnet njunnjebuodusav ja mánnáj gähppu vuojŋŋgat. Ij diehttu jus njunnjespraddja viehkedit bielljenávlladahkaj.</p>
    <p type="title">Bielljegássjelisvuoda ja lávggom</p>
    <p>Jus bielljetsuodtsa l luottanam beras vuorddet lávggomijn desik la häjttám gålggåmis gullotjadádagás. Gå bielljetsuodtsa l savvám, mij álu åvvå ruvva manná de máhttá lávggot iemeláhkáj. Jus li båhtså bieljijn jali bielljenávladahka de ij galga lávggot tjátjegierraga vuolen.</p>
    <p type="title">Dárbasj má sujtujn aktavuodav válldet</p>
    <p>Máná máhtti gasskabåddåsasj bielljenávlagav oadtjot gå li snuohpasa. Valla jus luottudahka ij buorrána, vájku bårrå bávtjasgiehpediddje dálkkasijt ja oajvve allagin, de mánná luluj åtsåduvvat varresvuohtaguovdátjin jali hähkkaduostudagán guovten-gålmån jánndura sinna.</p>
    <p>Jus mánná l delas, ij nagá ståhkat ja ij sidá juhkat jali l nuorap gå gudá máno de galggá sujtujn aktavuodav válldet.</p>
    <p>Luluj aj agev varresvuohtaguovdátjijn aktavuodav válldet jus låsjkos gålggå gullotjadádagás mánán-juska vil mánán la bávtjas jali ij.</p>
    <p>Máhttá aj agev skihpasujttorádevaddemij riŋŋgit oattjotjit rádev.</p>
    <p xml:lang="swe">Tipsa och dela</p>
    <list>
      <p type="listitem" xml:lang="nno">Facebook</p>
      <p type="listitem" xml:lang="nno">Twitter</p>
    </list>
    <p type="title" xml:lang="fkv">Tipsa en vän</p>
    <p xml:lang="swe">Till:</p>
    <p xml:lang="swe">Från:</p>
    <p xml:lang="swe">Ditt namn:</p>
    <p xml:lang="swe">Jag vill tipsa dig om en artikel på 1177 Vårdguiden:</p>
    <p xml:lang="swe">http://www.1177.se/Nationella-minoritetssprak/Nationella-minoritetssprak/Lulesamiska/Egenvard-barn/Ont-i-orat-hos-barn---vad-kan-man-gora-sjalv/</p>
    <p xml:lang="ger">Stäng</p>
    <p xml:lang="nno">Skriv ut (ca 2 sidor)</p>
    <p xml:lang="ger">Publicerad:</p>
    <p xml:lang="sms">2013-12-27</p>
    <p xml:lang="swe">Redaktör:</p>
    <p>
      <em type="italic">Dåjmadiddje: </em>
    </p>
    <p xml:lang="nob">Fredrik Lagerqvist, 1177 Vårdguiden</p>
    <p xml:lang="swe">Granskare:</p>
    <p><em type="italic">Gähttje: </em>Bertil Marklund, gájkkasasjdåktår, professor, FoU-åssudagán primerrasujton Vänersborg </p>
    <p xml:lang="swe">Illustratör:</p>
    <p xml:lang="sma"><em type="italic">Gåvvår: </em>Lotta Persson, gåvvår, Göteborg </p>
    <p>Gájkka sisadno l aj giehtadaládum, gehtjadum ja dåhkkidum redaksjåvnås ja redaksjåvnnårádes 1177 Vårdguiden.</p>
    <p xml:lang="swe">Synpunkter på innehållet? Tyck till</p>
    <p xml:lang="swe">1177 Vårdguiden – en tjänst från Sveriges landsting och regioner</p>
  </body>
</document>
